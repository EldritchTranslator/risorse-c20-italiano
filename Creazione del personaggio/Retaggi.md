# Archetipi: i Retaggi

### Missioni e Divieti

Un changeling che vive secondo il suo Retaggio trova più semplice seguire la sua narrativa personale. Tutti i Retaggi hanno una Missione e un Divieto. Le Missioni sono i comportamenti che modellano l'archetipo del changeling. Quando questo compie la Missione del suo Retaggio primario ottiene un punto di Volontà a discrezione dello Storyteller. I Divieti sono azioni che vanno contro l'archetipo del Retaggio. Se un personaggio viola il Divieto del suo Retaggio primario perde un punto di Volontà. Un changeling può andare contro il Divieto del proprio Retaggio primario se può giustificarlo con il suo Retaggio secondario. Tuttavia se invoca il suo Retaggio secondario troppo spesso può essere sul punto di cambiare Corte.  

## Retaggi Seelie

Conosciuti per la vivacità della primavera e per il calore cocente dell'estate i seguaci dei Retaggi Seelie tendono a enfatizzare gruppi e comunità. Penano che il bene della società sia più importante dei bisogni di un individuo. I Kithain Unseelie spesso vedono i loro fratelli Seelie come severi e inflessibili, ma i Seelie si vedono come servitori del bene superiore.  

### Zotico [Bumpkin]

Solido e pratico, lo Zotico è felice quando risolve problemi. Buonsenso, pragmatismo e preparazione sono i suoi strumenti del mestiere. La sua logica e la sua abilità innaturale di chiedere sempre le domande giuste fanno ritornare al punto ogni discussione. L'unica cosa che sorprende uno Zotico è come nessun altro sembra pensare logicamente come lui.  

**Missione**: Quando superi una difficoltà con una soluzione pratica recuperi Volontà.  
**Divieto**: Non perdere mai un'opportunità di usare logica o buonsenso.  

### Cortigiano

Danze, feste, e incontri a corte sono la vita del Cortigiano. Rimane costantemente affascinato dall'uso di politica e galateo come colla sociale tra le persone più diverse. Il suo umorismo, fascino, così come un flirt al momento giusto fanno sentire tutti ben accetti o calma situazioni esplosive. Il Cortigiano spesso si ritrova con il ruolo del diplomatico con il compito di preservare l'ordine.  

**Missione**: Quando mantieni pace e armonia sociale recuperi Volontà.    
**Divieto**: Mai causare discordia di proposito.  

### Artigiano

Il mondo è composto da imperfezioni che richiedono ad alta voce che una mano abile le sistemi, e l'Artigiano è felice di assumere questo ruolo. Per lei non c'è cosa migliore che tramutare l'inutile nell'indispensabile. Anche se ha quasi sempre un progetto - che sia meccanico, artistico, o persino allenare qualcuno formandolo - ama più il risultato che il processo.  

**Missione**: Recuperi Volontà quando crei qualcosa che dura nel tempo.  
**Divieto**: Non perdere mai l'occasione di migliorare qualcosa con il tuo tocco unico.  

### Damerino

Il Damerino è il maestro del galateo, ma solo come mezzo per arrivare a un fine. E' acutamente cosciente della gerarchia sociale e del suo posto in essa, e sa di dover scalare più in alto. Brandisce gossip e intrighi come armi nella sua lotta per la cima. Anche se appare vivace e benevolo, è costantemente alla ricerca di opportunità per fare colpo sui suoi superiori. Anche se sprezza i suoi sottoposti non li ignora subito. Aiutarli spesso aiuta il brillare della sua stella nascente negli occhi di chi importa.  

**Missione**: Quando rinforzi il tuo status sociale o lo elevi recupera Volontà.  
**Divieto**: Non perdere mai l'occasione di farti bello negli occhi di un tuo superiore.  

### Eremita

Solitario e introspettivo, l'Eremita è più a suo agio con la sola compagnia dei suoi pensieri. Non è intimidita o impaurita dalle folle, ma quando è nel mezzo di un raduno preferisce ascoltare e osservare. Parla solo se interpellata a meno che non abbia qualcosa di nuovo e profondo da comunicare urgentemente, perciò l'Eremita è vista di solito come una saggia le cui poche parole vanno ascoltate.  

**Missione**: Quando scopri la soluzione di un problema tramite introspezione recupera Volontà.  
**Divieto**: Non chiacchierare. Fatti sentire solo se hai qualcosa di importante da dire e se la situazione è tragica.  

### Orchidea

A casa l'Orchidea vive una vita comoda e protetta da ogni tipo di sofferenza - ma il fato sembra portarla sempre via dal suo posto sicuro. Quando viene esposta alla dura realtà del mondo è estremamente impreparata. Non abituata alle menzogne, l'Orchidea non sa distinguere la verità dalle bugie. Paralizzata dall'insicurezza, nasconde il suo vero io e non si fida di nessuno, ma lascia che gli altri prendano le sue decisioni per lei nella speranza che un eroe la salvi.  

**Missione**: Recuperi Volontà quando mantieni intatti la tua innocenza e il tuo benestare in una situazione spaventosa.    
**Divieto**: Non rivelarti mai a nessuno e non credere a nessuno se non i tuoi amici migliori.

### Paladino

Il Paladino vive per l'ebbrezza della sfida. Mostri da eliminare, nemici con cui battersi, cause da sostenere, questi sono tutti il cuore della sua esistenza. E' coraggioso, prode, e pronto a trionfare su ogni ostacolo. E' sempre alla ricerca di sfide alla sua altezza, e quando sopraffà un avversario subito prosegue con il prossimo. L'unica cosa che il Paladino non può fare è starsene tranquillo e seduto un attimo.  

**Missione**: Recuperi Volontà quando superi una sfida davvero complessa.   
**Divieto**: Non rifiutare mai una sfida equa.  

### Aiutante

L'Aiutante non vuole nient'altro che rendere felici gli altri. Lavora senza sosta per portare gioia al prossimo, facendo l'intermediario tra relazioni o offrendo un bicchiere d'acqua all'ospite. Preferisce l'anonimia, e l'Aiutante considera i suoi migliori lavori quelli che sono stati completati con un piccolo indizio qui e un incoraggiamento lì. Chi lo nota di solito lo scambia per uno zerbino che si rompe la schiena per soddisfare ogni capriccio. In realtà tutto ciò che vuole è vedere dei visi sorridenti.  

**Missione**: Quando qualcuno è felice grazie ai tuoi sforzi ma senza sapere del tuo ruolo recuperi Volontà.     
**Divieto**: Non fare mai di proposito qualcosa che rende qualcun altro triste.  

### Reggente

L'incarnazione del *noblesse oblige*, il Reggente è in parti uguali giudice e legislatore. Chi le sta attorno si rivolge a lei per saggezza direzione. Premia la lealtà e punisce tradimenti e sgarri in eguale misura. Spesso la Reggente si sente isolata e sola senza eguali, ma sa che non deve mai ritrarsi dalle sue responsabilità o lasciare che i sentimenti interferiscano con i suoi doveri.  

**Missione**: Quando una situazione si risolve grazie alla forza del tuo comando recuperi Volontà.     
**Divieto**: Non evitare mai i tuoi doveri o infrangere le leggi che segui nella vita.  

### Saggio

Il Saggio ha viaggiato in lungo e in largo, provando molte esperienze, e ottenendo saggezza preziosa. E' sempre disposto a condividere la sua conoscenza ed è devoto alla missione di scoprire informazioni e spargere insegnamenti. Anche se il Saggio non costringe nessuno a seguire i suoi precetti è felice di dare consiglio a chi lo chiede, a chi racconta storie che sta ricercando, e a chi chiede domande profonde. Assapora il suo ruolo di guru che indica agli altri il percorso verso l'illuminazione.  

**Missione**: Recuperi Volontà quando qualcuno ti chiede consiglio e raggiunge il suo obiettivo.    
**Divieto**: Non ostacolare mai le decisioni altrui su come agire. Ciascuno segue una strada unica verso la saggezza.   

### Santo

Il Santo ricerca sempre di sollevare i pesi degli altri, sentendo il dolore altrui come proprio. Non esita a dare il suo tempo, soldi, o la sua maglietta se aiuta qualcuno. Spesso si trova in una posizione di martirio, ma non gli importa. Il suo benessere è secondario rispetto a quello altrui. Il Santo sa di mettersi in pericolo, ma non accetterebbe che siano altri ad esserlo.  

**Missione**: Recuperi Volontà quando proteggi qualcuno o allevi le sue sofferenze.      
**Divieto**: Non causare mai danni o sofferenza a qualcun altro.   

### Scudiero

Lo Scudiero è l'aiutante per eccellenza. Anche se non è meno abile del suo eroe, non vuole essere sotto i riflettori. Non gli importano la gloria e la fama, solo l'opportunità di aiutare a rendere il mondo un posto migliore. Lo Scudiero è devoto al suo eroe. Non esiste compito troppo difficile, troppo ingrato, se è il suo eroe a volerlo.  

**Missione**: Recuperi Volontà quando sei parte vitale di u risultato ma non te ne prendi credito.        
**Divieto**: Non contraddire o mettere mai in difficoltà il tuo eroe.  

### Bardo

Il Bardo ricerca la bellezza ideale in tutti gli aspetti della vita, poiché solo la purezza di forma è l'essenza della verità. Quando è innamorato, ama con tutto se stesso. Quando triste, piange lacrime senza fine. Quando arrabbiato, ricorda un incendio infernale. Il Bardo crede che il mondo nasconde una persona, un posto, o una situazione unicamente perfetta che gli rivelerà la verità dell'esistenza. Per trovarlo esplora la vita con fede incessante verso i propri potenti sentimenti.  

**Missione**: Quando ottieni un risultato nel nome di un ideale maggiore (amore, amicizia, romanticismo, ecc.) recuperi Volontà.          
**Divieto**: Non nascondere mai i tuoi sentimenti.  

### Viandante

L'eterno viaggiatore alla ricerca dell'ignoto, il grande esploratore che ha visitato i confini della terra, o il malandrino con un'amante in ogni porto; il Viandante non sta mai fermo a lungo. Innatamente impulsivo, prima agisce e poi pensa. La sua natura reattiva spesso lo caccia in situazione improbabili e pericolose. Scaltro come una volpe, o magari solo fortunato, riesce sempre a cavarsela. Certo, dalla padella alla brace - la prossima avventura del Viandante comincia!  

**Missione**: Quando sopravvivi una situazione veramente pericolosa grazie alla tua astuzia recuperi Volontà.           
**Divieto**: Non fare mai piani per il futuro.  

## Retaggi Unseelie

Dal colore vivido come un raccolto d'autunno e caotici e isolati come una tempesta di ghiaccio invernale, i seguaci dei Retaggi Unseelie tendono ad essere individualisti convinti. Seguono i loro cuori ovunque li portino, anche se devono infrangere qualche regola per strada. I Kithain Seelie spesso vedono i loro fratelli Unseelie come irresponsabili e indegni di fiducia, ma gli Unseelie credono di essere veri a se stessi.  

### Bestia

La Bestia vive per conquistare i suoi nemici. Ci sono solo due categorie al mondo: quelli che si inginocchiano di fronte alui e quelli che vengono distrutti per aver rifiutato. Se qualcosa esiste, esiste per il suo piacere. Se non gli piace, non ha il diritto di esistere. La Bestia tuttavia non è furia incontrollata: per ottenere i suoi obiettivi è lungimirante, manipolando i suoi nemici l'uno contro l'altro. Non c'è niente di così soddisfacente che osservare i suoi avversari danzare sul palmo della sua mano.  

**Missione**: Recuperi Volontà quando rimuovi dei grossi ostacoli verso i tuoi obiettivi.         
**Divieto**: Non ritrarti e non abbandonare mai ciò che è tuo. 

### Fatalista

Il Fatalista sa che il mondo è profondamente imperfetto. Si aspetta che tutto vada a pezzi e che il cuore non regga, ma non è un pessimista. I pessimisti si preoccupano del disastro. Il Fatalista non va nel panico o si agita. Quando il suolo cede sotto di lui, lui scende fino in fondo. Cerca di avvertire gli altri così che condividano la sua calma, ma non ascoltano mai. Non c'è niente di più divertente per un Fatalista che gente che si sorprende quando le cose vanno storte dopo che gli ha spiegato perché il loro piano era destinato a fallire.  

**Missione**: Recuperi Volontà quando i tuoi presagi di sventura si avverano.         
**Divieto**: Non ridere mai se non con amarezza, sarcasmo, o schadenfreude.  

### Sciocco

Lo Sciocco è il giullare divino che ride per ultimo e bene. Sa che non c'è un fine al mondo, e dunque non regge chi è così arrogante da credere che un potere superiore lo stia guidando verso un loro destino. L'unico vero compito è di confondere i piani, spodestare gli eroi dai loro piedistalli, e sbattergli in faccia le loro stesse parole. Lo scherzo preferito dello Sciocco è quello che umilia il bersaglio di più, causando una pubblica caduta in disgrazia.  

**Missione**: Recuperi Volontà quando sgonfi un ego o riporti alla realtà un ipocrita.           
**Divieto**: Non cercare mai i 'perché' della vita - non ce ne sono.  

### Grottesco

Il Grottesco è un mostro orribile che adora colpire i punti deboli della gente e distruggere la sensibilità della buona società. Far arrossire qualcuno, o sussultare, o anche farsi rimproverare vale come un applauso. Più è estrema la reazione più la prestazione ha eccelso. Un maestro di insulti, fende la cortesia per arrivare al cuore dell'oltraggio. Niente è troppo basso per un Grottesco se è al centro dell'attenzione.  

**Missione**: Quando qualcuno perde la calma a causa tua, anche brevemente, recuperi Volontà.            
**Divieto**: Non conformarti mai secondo i dettami della società cortese.  

### Canaglia

La Canaglia è una guida verso i piaceri proibiti e i desideri nascosti. Incoraggia, tenta, o mente ai suoi bersagli perché soddisfino quelle loro fantasie nascoste. Per lei non c'è niente di così delizioso che trasformare il dolce nel sordido, l'innocente nel perverso. Comunque non è che la Canaglia compromette così le persone solo per divertimento - e divertente lo è - ma vuole rivelare che genere di creatura bassa e selvaggia si cela nel cuore di tutti.  

**Missione**: Recuperi Volontà quando convinci qualcuno a fare qualcosa a cui si oppongono e finiscono per piacere.             
**Divieto**: Non difendere mai qualcuno dalle dure verità della vita.  

### Fuorilegge

Prendi quello che puoi e non restituire nulla. Il Fuorilegge è un brigante, un bandito, un truffatore. Per lui il mondo è una casa delle bambole riempita di automi senza cervello illusi dalle regole della società. Prende quello che vuole senza un briciolo di coscienza. Per il Fuorilegge la ribellione è l'atto massimo di libertà da una società soffocante. I più, ragiona, farebbero lo stesso se solo comprendessero che la loro oppressione è autoimposta.  

**Missione**: Recuperi Volontà quando compi un azione egoista che sfida lo status quo.          
**Divieto**: Non fare mai qualcosa che aiuta più gli altri che te.  

### Pandora

La Pandora semplicemente non è in grado ti tenere chiusa la scatola. E' insaziabilmente curiosa, ma agisce perché comprende che i segreti si rivelano comunque sempre nel momento più disastroso. Lei rivela ciò che è nascosto il prima possibile, dato che un momento di tristezza è meglio che una lunga tortura. Per lei le regole sono solo un altro tipo di segreto. Più qualcosa è vietato, più le è necessario. La Pandora sa che i segreti hanno le gambe corte e i divieti vanno infranti.  

**Missione**: Recuperi Volontà quando superi una situazione che hai creato facendo qualcosa che ti avevano detto di non fare.            
**Divieto**: Non tenere mai un segreto.  

### Pavone

Il Pavone è la persona migliore del mondo, la più amabile, la più intelligente, e sa di esserlo. Anche gli altri dovrebbero saperlo. Finché viene ricoperto di complimenti, è l'immagine stessa della gentilezza. Ma morte e dolore all'usurpatore che osa fregargli il palco! Capricci e violenza non sono un problema per il Pavone finché attirano l'attenzione del pubblico. Talvolta si trova il tempo per essere generoso, ma solo se lo rende bello agli occhi degli altri.  

**Missione**: Quando provi senza dubbi che tu sei il migliore in qualcosa recuperi Volontà.             
**Divieto**: Non ammettere mai fallimenti o colpe.  

### Dissoluto

Un'edonista taccagno, un collezionista accumulatore decadente, un ghiottone per tutto ciò che luccica: al Dissoluto non importa come viene chiamato finché è finemente adornato. La sua prodigalità varia dal belloccio che si tiene a braccetto al suo macchinone estero. Si crogiola nel suo accumulo di tesori materiali che non condivide mai se non per vantarsi del suo buon gusto. Gli altri potranno anche essere naturalmente gelosi, ma non è colpa sua se non hanno le sue abilità di acquisizione.  

**Missione**: Recuperi Volontà quando riesci nella tua ricerca di piacere.               
**Divieto**: Non dare mai via niente senza una profumata ricompensa o un'amara lotta.  

### Enigmista

L'Enigmista è un mistero. Tutti ricercano il suo consiglio, ma nessuno ne sa decifrare le parole. Per caso la sua saggezza è troppo elevata per comprenderla? Certo che no! E' tutta una messinscena. Giochi di parole, dizione arcana, e bugie sono gli strumenti del mestiere dell'Enigmista. Gli piace sentirsi superiore ai tanti che tornano a parlargli. E' attento a mascherare i suoi pensieri, dato che il suo più grande timore è che qualcuno scopra le sue menzogne.  

**Missione**: Recuperi Volontà quando confondi o trai in inganno qualcuno.                 
**Divieto**: Non permettere a nessuno di scoprire la verità su di te o sulle tue origini.  

### Capobanda

Nella suo gruppo la parola del Capobanda è indiscussa. Con esperienza brutale instilla nei suoi subordinati sottomissione e lealtà a lei e alla sua causa. Se ce ne sono che sgarrano diventano subito chiaro esempio di cosa non fare. La Capobanda sferza il suo gruppo come un'arma forgiata per avanzare i suoi piani. Sono l'espressione collettiva del suo volere.  

**Missione**: Recuperi Volontà quando sfrutti i tuoi seguaci per avanzare i tuoi piani.                  
**Divieto**: Non permettere mai a nessuno di minacciare la tua organizzazione o i tuoi obiettivi.

### Ladro

Il Ladro non capisce perché ci si debba sforzare. Ci sono già tante apette lavoratrici, perché non dovrebbe rilassarsi lui? Mentre i lavoratori lo sgridano, lui li borseggia; mentre i campioni viaggiano per avventure coraggiosamente, lui gironzola; quando gli innovatori forgiano nuove vie, lui percorre la via più semplice. Quando l'eroe riesce finalmente a uccidere la bestia feroce, lui ha già rivendicato la ricompensa (d'altronde non aveva chiesto a nessuno di aiutarlo). 

**Missione**: Quando ottieni qualcosa che gli altri non credono ti meriti recuperi Volontà.                  
**Divieto**: Mai scegliere il lavoro prima del piacere.  

### Selvaggio

Cacciare, riprodursi, e le leggi della giungla - questo è ciò che guida il Selvaggio. Che sia in una foresta intricata o un ambiente urbano, lei mangia quello che si procaccia, si fa chi si vuole quando vuole, e domina il suo mondo combattendo. La conversazione cortese e il galateo sono delle maschere che la gente indossa per celare la propria vera natura. La cultura, l'arte, e l'onore sono illusioni che celano la loro essenza. La Selvaggia li lascia tutti perdere per soddisfare i suoi istinti primordiali dell'anima.  

**Missione**: Recuperi Volontà quando tramite la tua forza e il tuo ingegno, sopraffai qualcuno che crede che la loro cultura sia superiore alla natura selvaggia.                  
**Divieto**: Non perderti mai nella follia della civilizzazione.  

### Disgraziato

Il Disgraziato è il paria con cui nessuno simpatizza, il tizio che ai balli fa da tappezzeria, il perdente che non viene mai scelto per fare squadra, lo strambo che non viene mai invitato alle feste. Tutti presumono che si odi tanto quanto lo odino loro, ma si sbagliano. Quello che davvero odia sono le presunzioni arroganti degli ipocriti che  hanno pensato di poterlo comprendere. I pochi che lo compatiscono sono quelli che odia di più. Punire quelli che si predispongono a 'salvarlo' per sentirsi meglio con la propria coscienza è la delizia del Disgraziato.  

**Missione**: Recuperi Volontà quando gli altri ti considerano inutile o quando si disperano di non poterti portare sulla retta via.                    
**Divieto**: Non accettare mai complimenti.  