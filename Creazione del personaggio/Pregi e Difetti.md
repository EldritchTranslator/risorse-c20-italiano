# Fisici

## Pregi

### Ambidestro (1 punto)

Hai un'ottima destrezza anche nella mano debole e puoi eseguire azioni con quella mano senza penalità. Le regole per compiere più azioni vale comunque, ma non subisci una penalità di difficoltà se si usano due armi o se si è costretti ad usare la mano debole.   

### Guidatore esperto (1 punto)

Hai un'affinità naturale per guidare macchinari motorizzati. La difficoltà di tutti i tiri per delle manovre di guida pericolose o particolarmente difficili è ridotta di due.  

### Senso sviluppato (1 punto)

Hai un senso straordinariamente sensibile: udito, tatto, olfatto, vista, o gusto. La difficoltà di azioni basate sul senso scelto è diminuita di due.   

### Resistenza ai veleni (1 punto)

Per una resistenza naturale o avendo aumentato pian piano le tue difese contro ogni tipo di veleno conosciuto, ogni volta che tiri per assorbire gli effetti di un veleno o di una tossina riduci la difficoltà di tre.  

### Snodato (1 punto)

Sei particolarmente flessibile. Riduci la difficoltà di ogni lancio che concerne la flessibilità del corpo di due. Un esempio di uso di questo Merito è passare per un passaggio stretto.  

### Volto amichevole (1 punto)

Hai un viso che anche chi non ti conosce ritiene affidabile. Questo effetto non compare anche se ci si insulta, abbassando la difficoltà di tutti i tiri sociali appropriati di 2 (sì per prime impressioni, no per intimidazione, ad esempio) con sconosciuti. Questo Merito funziona solo al primo incontro.   

### Aura omicida (2 punti)

Qualcosa nel tuo atteggiamento fa sentire in pericolo chi ti circonda. Le tue vecchie malefatte marchiano il tuo aspetto come ferite aperte. Con uno sguardo o un gesto puoi far sottomettere altri changeling per farti obbedire. Ogni tiro che fai per minacciare o costringere changeling o altri fatati ha la difficoltà ridotta di tre. Gli altri ti trovano inquietante, aumentando di uno la difficoltà ai tiri per farti trovare affascinante.     

### Bellezza surreale (2 punti)

Possiedi una bellezze che va oltre quella dei comuni mortali, inquietante nella sua perfezione. La gente osserva la tua forma ideale ma aliena con meraviglia, mentre emerge in loro una inspiegabile nausea. Riduci di tre la difficoltà ai tiri per attirare l'attenzione o conquistare con il tuo aspetto un changeling o un fatato. Gli altri trovano la tua bellezza innaturale, e perciò la difficoltà ai tiri per ottenere la loro fiducia sale di uno.  

### Dita agili (2 punti)

Tutto ciò che riesci a fare con le mani riesci a farlo anche con i piedi. L'alta società storce il naso a un comportamento del genere, ma gli sluagh e i pooka deridono questi schizzinosi.  

### Pelle di granito (2 punti)

Un Tratto comunemente presente in troll e redcap, *Pelle di granito* è letteralmente uno strato esterno di pelle composto da pietra sottile e robusta. Sei molto più resistente del normale, ma ogni volta che ti chini o ti pieghi c'è l'irritante effetto di lasciare in giro briciole di roccia. Hai sempre i benefici di avere addosso una maglia metallica. *Pelle di granito* non dà malus ai tiri di Destrezza ma aumenta di uno la difficoltà a tutti i tiri per muoversi silenziosamente.  

### Tiratore scelto (2 punti)

Con pistole, frecce, o freccette, riesci a colpire con accuratezza il tuo obiettivo. Non hai un incremento della difficoltà quando miri a una parte specifica del tuo obiettivo e riduci la difficoltà di tutti gli altri attacchi di uno.   

### Vista notturna (2 punti)

La notte acceca molti occhi, ma non i tuoi. I tuoi occhi si aggiustano automaticamente a ogni situazione di luminosità, dunque puoi vedere egualmente bene a mezzogiorno, a mezzanotte, o nell'oscurità più fitta. L'aggiustamento è istantaneo dunque anche se si è in una stanza buia e qualcuno accende una candela non rimarrai abbagliato.  

### Equilibrio perfetto (3 punti)

Con allenamento o grazie a un talento naturale il tuo equilibrio è come quello di un circense o di un uccello che si bilancia su un cavo. E' improbabile che tu cada nella tua vita. Potrai forse inciampare, ma ti riprenderai sempre prima di perdere del tutto l'equilibrio. Questo Pregio funziona con azioni come funambolismo, camminare sul ghiaccio, e scalare montagne. Tutte le difficoltà per azioni del genere sono diminuite di tre.  

### Insensibile al dolore (3 punti)

Tu senti il dolore come chiunque altro, ma non lo soffri allo stesso modo. Le leggende sono piene zeppe di storie di eroi che continuano a combattere anche feriti a morte, cadendo morti solo una volta vinta la battaglia. Il malus ai dadi per ogni Livello di salute è ridotto di un livello. Ad esempio, un troll a Ferito si comporta come fosse a Leso, e non è in grado di agire solo quando è morto.  

### Lingua o coda prensile (2 o 4 punti)

Un arto prensile in più è utile da avere ma potenzialmente disgustoso.  

A due punti, la tua lingua funziona come un arto di 60 cm capace di afferrare e brandire oggetti. Anche se non è l'arma migliore può essere usata per una stoccata agli occhi o uno schiaffo molto spiacevole. Quando la lingua è fuori non si parla in modo comprensibile.  

Per usare con successo la lingua prensile bisogna tirare Destrezza + Atletica a difficoltà 7. Un successo garantisce il pieno controllo dell'arto per la scena. Un fallimento significa che quell'uso in particolare fallisce; un fallimento critico ti fa lasciare la lingua estesa e inutile fuori dalla bocca.  

A quattro punti hai una coda prensile come quella di una scimmia. La coda è lunga 60 cm e può fare semplici azioni come premere bottoni e sollevare oggetti con un livello di Forza pari a metà arrotondata per eccesso del punteggio del changeling. Una coda prensile può maneggiare un'arma con un punteggio di Melee pari a metà arrotondata per eccesso.

Puoi usare una coda prensile con lo stesso livello di destrezza  dei tuoi altri arti.  

### Magnetismo animale (3 punti)

Te lo spieghi con il tuo aspetto e il tuo fascino, ma l'oscura verità è che hai un pericoloso e forse inconscio livello di controllo sui tuoi feromoni. Il tuo essere sexy e sensuale attrae potenziali amanti come falene al fuoco. Sei l'irresistibile centro di attenzione in ogni raduno. Tutti i tiri dove importa l'attrazione sessuale hanno la difficoltà ridotta di tre. Questo Pregio non può essere usato con qualcuno che non ha un minimo di attrazione sessuale per il personaggio.  

### Dimensioni enormi (4 punti)

Il tuo aspetto mortale è abnorme nella sua stazza, con più di due m di altezza e 130 kg di peso. Sei notabile in pubblico ma ottieni un livello bonus di salute a Contuso.  

### Gusto eidetico (4 punti)

Posseduto più comunemente dai redcap questo Pregio ti permette di ricordare il gusto di qualunque cosa tu abbia mai mangiato, e di essere in grado di riconoscerlo se si assapora di nuovo. Inoltre sei in grado di sapere dove si trova la fonte più vicina di quel sapore. Se hai mai preso un morso di qualcuno è un ottimo modo per rintracciare quel pasto. I changeling più creativi hanno trovato altri usi per questo potere, come rintracciare veleni.  

### Benedizione di Atlante (5 punti)

Notevole tra i troll e un miracolo tra gli altri kith, la Benedizione di Atlante aumenta permanentemente la tua Forza di uno, e aumenta il massimo livello di uno. Sei solo lievemente più grande dei tuoi pari ma hai la muscolatura definita di un Adone di pietra. Se altri vengono a conoscenza di questo tuo Pregio si aspetteranno che ti comporti da eroe, altrimenti verrai temuto come signore della guerra in fasce.  

## Difetti

### Allergico (1 - 4 punti)

Sei allergico a una sostanza. A un punto ti vengono degli sfoghi, starnutisci, o ti viene la nausea dopo contatto prolungato con la tua nemesi, a due punti ti gonfi sul punto interessato, aumentando tutte le difficoltà di uno, e a tre punti la reazione allergica ti incapacita facendo aumentare tutte le difficoltà di tre. Se la sostanza è molto comune nella storia aggiungi un punto extra al Difetto.  

Un redcap che mangia qualcosa a cui è allergico è nei guai. Deve immediatamente fare un tiro di Costituzione per non vomitare tutto ciò che ha nello stomaco. Perdipiù ogni volta che vuole fare qualcosa di più faticoso che camminare per la mezz'ora dopo deve fare un tiro Volontà per non essere colpito da un altro attacco di nausea.  

### Asma (1 punto)

Trovi difficile eseguire azioni pesanti perché non respiri bene. Con l'asma i tuoi polmoni si riempiono con solo una frazione dell'aria necessaria. Ogni volta che ti sforzi devi tirare un tiro Costituzione per essere in grado di agire nel prossimo turno e non dover riposare per riprendere fiato.  

### Bassa statura (1 punto)

Sei molto più basso dell'altezza media, e sai che il mondo non è fatto per changeling della tua statura. Hai un +2 alle difficoltà ai tiri per inseguire qualcuno, e te e lo Storyteller dovrete assieme assicurarvi che la tua altezza venga presa in considerazione. In certe situazioni questo ti può dare un vantaggio per nasconderti.  

### Duro d'orecchio (1, 2, o 4 punti)

Hai problemi di udito. La difficoltà dei lanci che si basano sull'udito è aumentata di due. A un punto questa condizione può essere corretta con un un apparecchio o un impianto acustico, a due punti non può essere corretta, e a quattro sei completamente sordo e tutti i tiri basati sull'udito falliscono automaticamente.  

### Tic nervoso (1 punto)

Hai un movimento ripetitivo che si manifesta in momenti di stress, e rivela sempre la tua identità. Degli esempi includono una tosse nervosa, scrocchiarti le dita, eccetera. Con una spesa di un punto Volontà puoi fermarti dal fare questo tic.  

### Vista debole (1, 3, o 6 punti)

Non hai una buona vista. La difficoltà di ogni tiro che richiede la vista è aumentata di due. A un punto la vista può essere corretta da occhiali o lenti a contatto, a tre punti non può essere corretta e a sei punti sei cieco e la difficoltà di tutti i tiri di Destrezza è aumentata di due, e i tiri di Percezione basati sulla vista falliscono automaticamente.   

### Deforme (2 - 3 punti)

Uno sfregio ti ha reso l'aspetto inquietante e memorabile. Quando sei in presenza di chi giudica basandosi sull'aspetto la difficoltà dei lanci per interazioni sociali è aumentata di due. Non puoi avere un punteggio di Aspetto superiore a 2. A tre punti la deformità aggiunge due alla difficoltà di un Attributo Fisico a tua scelta, dato che la deformità affligge la tua mobilità.  

### Dipendenza (1 - 3 punti)

Sei dipendente da una sostanza o un'esperienza. Se la dipendenza è di qualcosa di sedativo e non puoi ottenerlo devi fare un tiro per evitare di ottenere un punto Banalità temporaneo mentre lo stato di fuga ti annebbia. Se la dipendenza viene da qualcosa di stimolante e non riesci a trovarne una dose la Storyteller può scegliere di darti un punto di Incubo o persino uno Squilibrio. Per un Difetto da un punto la dipendenza deve essere soddisfatta settimanalmente, da due punti ogni giorno, e da tre dopo solo un'ora di sobrietà. 

### Troppo umano (2 o 5 punti)

La tua metà fatata fa fatica a penetrare quella mortale. A due punti tutti i changeling ti trattano con sospetto. La difficoltà dei tiri sociali aumenta di due finché non provi inequivocabilmente la tua natura fatata. A cinque punti il sospetto degli altri changeling diventa antipatia, dato che perdi uno dei Diritti di nascita del tuo kith. Scegli tu quale sacrificare.  

### Storpio (3 punti)

Le tue gambe sono ferite o comunque non funzionano a dovere. La difficoltà di tutti i tiri di movimento aumenta di due. Non si può prendere questo Difetto con il Pregio *Snodato*.  

### Profumo di caprone (4 punti)

L'odore delle capre è unico e particolarmente atroce. Sei un sacchettino odoroso vivente aroma capra. Questo Difetto non è unico ai satiri ma è più comune tra di loro- I satiri e i redcap non hanno problemi con il tuo lezzo. Gli altri kith devono essere convinti ad avvicinarti, non importa la situazione. Questo è un ostacolo per le ocasioni romantiche, per titoli, e anche chiacchierate. La difficoltà di tutti i tiri sociali con senso dell'olfatto che non sono satiri o redcap è aumentata di tre.  

# Mentali

## Pregi

### Buonsenso (1 punto)

Hai un buon livello di saggezza pratica e di ogni giorno. Quando ti stai per comportare in modi contrari al buonsenso, lo Storyteller ti può dare indicazioni o suggerimenti riguardo alle implicazioni delle tue azioni. Questo è un Pregio molto utile per nuovi giocatori poco familiari con il gioco.  

### Calcolatore fulmineo (1 punto)

Sei un genio dell'aritmetica mentale, il che ti rende un talento naturale nel lavorare con i computer o con le scommesse. La difficoltà di tutti i tiri che li riguardano è diminuita di due.   

### Concentrazione (1 punto)

I nocker hanno un loro modo speciale di ignorare le distrazioni, ma questo Pregio non è limitato a quel kith. Rimani intoccato da penalità che vengono da distrazioni (come suoni forti, luci lampeggianti, o un troll che ti tiene a testa in giù).  

### Fine superiore (1 punto)

Tutti i changeling hanno una visione del loro percorso, ma tu ci sei specialmente legato. Non ti occupi di faccende di poco conto, perché la tua nobile causa è tutto. Anche se talvolta ti comporti in modo ostico alla tua continuata sopravvivenza il tuo obiettivo ti dona grande forza personale. La difficoltà di ogni tiro che ha qualcosa a che fare con questo alto proposito è diminuita di due. Decidi qual è questo fine, e discutine con lo Storyteller.  

### Interesse specifico (1 punto)

Hai una specializzazione in un campo oscuro o di nicchia o un interesse peculiare, e su questa materia tu sei un'enciclopedia. Scegli una sfera di conoscenza rara. In questo campo riduci la difficoltà di tutti i tiri mentali di due. Esempi di questi interessi comprendono una lingua morta, un passatempo specifico di una cultura, conoscenza nei nomi dei demoni antichi, e una conoscenza approfondita della biografia di una celebrità.  

### Introspezione (1 punto)

Mediti spesso sui tuoi motivi ulteriori e li applichi ad altri come te. Grazie a questo esercizio quotidiano la tua incredibile intuizione riduce la difficoltà di due quando tiri Percezione contro qualcuno della tua Corte.  

### Lingue (1 punto)

Conosci un'altra lingua oltre alla tua lingua madre. Puoi prendere questo Pregio più volte per avere più lingue extra.   

### Talento meccanico (1 punto)

Sei un talento naturale con ogni genere di marchingegno meccanico. La difficoltà di ogni tiro per comprendere, riparare, o far funzionare ogni genere di macchinario è diminuita di due. Questo Pregio non ti aiuta a guidare, ma ha effetto sia su macchinari chimerici che mondani.  

### Attitudine alle lingue (2 punti)

Il changeling cosmopolita sa l'importanza di essere in grado di comprendere molte lingue. Puoi ridurre la difficoltà di ogni azione che riguarda lo studio di lingue parlate o scritte di tre, e ogni volta che compri il Pregio *Lingue* sblocchi due lingue invece che una.  

### Cuore leale (2 punti)

Anche se tutte le fate sono consce dei legami dei giuramenti, per te sono come di natura religiosa. Quando sei sopraffatto il solo pensiero dei tuoi doveri è abbastanza a darti forza per continuare. Riduci la difficoltà di tutti i tiri che riguardano i tuoi giuramenti di tre. Inoltre la forza del tuo senso del dovere potrebbe essere sufficiente a garantire un'immunità temporanea ad altri effetti sovrannaturali (a discrezione dello Storyteller). Non puoi spendere Volontà per azioni che vanno contro i tuoi giuramenti. Questi effetti non sono cumulativi con gli effetti del Pregio *Vero Amore*, anche se possono essere combinati in roleplay.  

### Memoria eidetica (2 punti)

Ti ricordi in perfetto dettaglio tutto ciò che vedi e senti. Documenti, fotografie, conversazioni, ecc, possono essere memorizzate con un briciolo di concentrazione. Se tu come giocatore ti dimentichi qualcosa che lo Storyteller crede ti debba ricordare te lo farà presente. In situazioni di stress con numerose distrazioni devi fare un tiro di Percezione + Consapevolezza per concentrarti e assorbire quello che sentono i tuoi sensi.   

### Mastro artigiano (3 punti)

La difficoltà dei tuoi tiri mentre progetti, costruisci, o ripari qualcosa è diminuita di due. Inoltre hai bisogno di tre successi in meno per ogni tiro prolungato che fai per lavorare su progetti di larga scala o complessi.  

### Volontà di ferro (3 punti)

Per chi ti denigra hai la testa di coccio. In realtà la tua determinazione e cocciutaggine ti rendono inamovibile quando ti sei deciso su qualcosa. I lanci per magie che alterano la mente su di te hanno un +3 alle difficoltà, per un massimo di 9. Questo Pregio non ha effetto su poteri che riguardano le emozioni. Personaggi con Volontà inferiore a 5 non possono prendere questo Pregio.  

### Istinto viscerale (4 punti)

Hai una linea diretta per i tuoi istinti primordiali, e hai l'abilità di agire sena prima dover pensare. Magari non sai sempre perché fai quello che fai, ma una volta che le nebbie si diradano capisci che hai agito nel modo corretto. Questo Pregio annulla gli effetti della sorpresa e ti permette di agire normalmente, anche se ti puoi solo difendere. In caso tu non sia preso di sorpresa puoi agire prima del tuo avversario.  

### Tuttofare (5 punti)

Hai un'ampia scelta di varie abilità e conoscenze ottenute con lunghi viaggi, i tuoi vari lavori, o un'esperienza generale. Ottieni automaticamente un punto in tutte le riserve di dadi di Abilità e Conoscenza. Questo è un livello illusorio usato per simulare una vasta gamma di abilità. Se spendi esperienza in una nuova Abilità o Conoscenza devi comunque comprare il primo livello.  

### Sicuro di sé (6 punti)

Quando dichiari di star usando un punto Volontà e tiri, la tua autostima ti concede di avere il beneficio di quella spesa senza il costo del punto Volontà. Non perdi il punto a meno che non fallisci il tiro. Questo inoltre ti previene dal fallire criticamente il tiro. Questo Pregio può essere usato solo quando la difficoltà del tiro è 6 o più.  

## Difetti

### Impaziente (1 punto)

L'agire batte sempre il non agire, e starsene lì impalati è una cosa da grump. Una volta per storia se sei costretto ad aspettare invece che agire devi fare un tiro Volontà a difficoltà 5. Fallirlo ti farà insistere ripetutamente per agire, probabilmente irritando la tua motley. Se non seguono il tuo consiglio probabilmente tenderai ad agire anche contro i loro tentativi di trattenerti.  

### Incubi (1 punto)

Ogni volta che ti addormenti hai incubi tremendi, con la tua coscienza che tocca qualche parte proibita del Dreaming. Quando ti svegli sei tormentato da frammenti di ricordi. Al tuo risveglio devi fare un tiro Volontà a difficoltà 7 o aggiungere due alla difficoltà di ogni azione finché non dormi nuovamente. Un fallimento nel tiro Volontà ti fa credere che tu sia ancora intrappolato nell'incubo anche se sveglio.  

### Amnesia (2 punti)

La tua vita è una lavagna bianca. Tuttavia le ombre del tuo passato potrebbero venire a perseguitarti, e lo Storyteller non ha nessun obbligo di avere pietà. Se vuoi puoi prendere fino ad altri cinque punti di Difetti e lasciare allo Storyteller la decisione su come distribuirli. Nel corso della cronaca tu e il tuo personaggio li scoprirete pian piano.  

### Cuore d'oro (2 punti)

Non sopporti di vedere altre persone che soffrono. Ti opponi ad ogni situazione che comporta causare dolore e te ne vai dalla zona a meno che tu non passi un tiro Volontà.  

### Curiosità (2 punti)

Sei una persona naturalmente curiosa, e la tua curiosità spesso sopraffà il tuo buonsenso. Per resistere alla tentazione tira Volontà. La difficoltà cambia con la tentazione; è difficoltà 5 per cose tipo 'mi chiedo cosa ci sia in quell'armadio', ma difficoltà 9 per cose tipo 'mi chiedo perché giovani uomini scompaiono nella zona del freehold del Barone. Credo andrò ad investigare'.  

### Fobia (2 o 4 punti)

Dalla paura per i pagliacci a quella del buio, c'è una vasta gamma di paure di cui soffrono i Kithain capaci di spaventare anche i più coraggiosi tra loro. A due punti un tiro Volontà fa superare la paura ogni volta che la incontri. la difficoltà del tiro viene determinata dallo Storyteller. Se fallisci il tiro devi ritrarti dall'oggetto. A quattro punti persino la menzione della fobia richiede un tiro Volontà. Anche se passi tutti i tiri di Destrezza per azioni manuali hanno la difficoltà aumentata di due a causa dei tremori incontrollabili che hai fino a che non torni in un luogo sicuro.  

### Mente caotica (2 punti)

La tua mente è estremamente caotica e imprevedibile, dunque trovi molto difficile concentrarti su una cosa sola. Devi fare un tiro Volontà a difficoltà 4 per ogni lancio per azioni estese oltre il secondo.  

### Miccia corta (2 punti)

Anche la minima provocazione contro di te o i tuoi compagni più cari ti causa di scagliarti con pugni e calci o qualunque cosa ti ritrovi vicino contro l'offensore. Quando vieni aizzato tira Volontà per ricomporti, con la difficoltà decisa dallo Storyteller basata sulla pesantezza dell'insulto.  

### Vendicativo (2 punti)

Hai un conto aperto con qualcuno. Il pensiero di una dolce vendetta influenza ogni piano che fai, che tu te ne renda conto o meno. Ogni volta che incontri il soggetto della tua vendetta ci sono poche cose che ti possono fermare dall'ottenerla. Puoi resistere all'impulso temporaneamente spendendo un punto Volontà.  

### Flashback (3 punti)

In situazioni di alta pressione o simili al tuo trauma tendi ad avere dei flashback. Stimoli positivi o negativi possono causare un episodio. Avere una visione piacevole e felice può essere egualmente distraente e pericoloso quanto essere circondati da allucinazioni demoniache. Durante i flashback non sei cosciente di quanto accade attorno a te. Anche chi ti parla verrà visto come entità o oggetti che esistono nella visione. Per te la realtà si è traslata e tu sei tornato di là. Questi flashback devono essere lasciati passare o devono essere cacciati via con la spesa di un punto Volontà.  

### Salvavite (3 punti)

Credi che la vita sia un dono sacro e non la toglierai a nessuno - né lo permetterai ad altri - se non nelle circostanze più estreme. Non hai problemi con l'uccidere animali (se ce n'è ragione), e puoi uccidere creature inumane se necessario a proteggere altri. Morti insensate in ogni forma ti schifano, e credi che chi commette un omicidio debba essere punito. Devi resistere all'impulso di curare le ferite di chiunque sia in tua presenza con un tiro Volontà a difficoltà 7. 

### Testa fra le nuvole (3 punti)

Anche se non è che ti dimentichi Consocenze o Abilità tendi a dimenticarti nomi, indirizzi, e quand'era l'ultima volta che hai preso del Glamour. Per ricordarti qualcosa oltre il tuo nome e dove sta il tuo Freehold devi tirare Prontezza o come ultima spiaggi spendere un punto Volontà. Questo Difetto non può essere comprato con il Pregio *Concentrazione*.   

### Volontà debole (3 punti)

Sei altamente suscettibile alla magia che altera le menti, all'ipnosi, e all'intimidazione; la tua difficoltà per resistere a tiri sociali come Intimidazione o Autorità, così come incantesimi mentali, ha un +2. Il tuo punteggio di Volontà non potrà mai essere superiore a 4.  

### Tormentato dai sensi di colpa (4 punti)

Hai commesso qualcosa di così aborrente che ti pesa sulla coscienza tutto il tempo. Che sia omicidio, negligenza, o la distruzione di qualcosa di caro, hai commesso un crimine e non puoi ripararlo. Ogni volta che sei posto in una situazione simile al tuo crimine devi fare un tiro di Volontà a difficoltà 8 per rimanere calmo. Il fallimento rappresenta un breakdown per il resto della scena rendendoti la maggior parte delle azioni impossibili, aumentandone la difficoltà di tre. Anche con un successo il tuo corpo reagisce con nervosismo e la difficoltà di tutti i tiri aumenta di uno mentre cerchi di celare il tuo senso di colpa. Pochi saranno comprensivi se si venisse a sapere del tuo peccato.  

# Sociali

## Pregi

### Benevolenza del patrono (1 punto)

Hai l'interesse di un changeling più importante di te. Finché rimane la ragione di questo interesse - che sia l'aspetto, una conoscenza esperta, o la tua posizione in un freehold - hai l'attenzione del changeling e lui ha un interesse marcato nell'averti attorno. Questo Pregio deve essere considerato come un **Mentore ⦿** con un interesse specifico. Tuttavia, a differenza di un Mentore, *Benevolenza del patrono* non indica una relazione permanente.  

### Bravo ascoltatore (1 punto)

I pooka sono eccellenti nell'arte di diventare confidanti, ma tu ne sei un maestro. Una parola qui, un gesto là, fai aprire le persone come ostriche e raccogli i loro segreti come perle. La tua abilità nell'ascoltare li fa rivelare i loro sentimenti, preoccupazioni, e sogni segreti. Non sanno perché te lo stanno dicendo, ma di solito si sentono meglio dopo. Tutti i tiri che riguardano l'ottenere informazioni da altri hanno un -2 alle difficoltà.  

### Favore (1 - 6 punti)

Hai qualcuno che ti deve qualcosa. Può essere un changeling appena rinato o il conte di un freehold; dipende solo dal punteggio del Pregio. Hai solo quel singolo favore che ti deve (a meno che tu non compri questo Pregio più volte), dunque usarlo bene è della massima importanza. In base allo status e ad altri fattori chi è in tuo debito potrebbe anche cercare di fare del suo meglio a "ripagarti" presto, magari anche arrivando a creare situazioni dove ti deve "salvare", sistemando dunque i conti in sospeso.  

### Il tuo miglior sostenitore (1 punto)

Sei particolarmente convincente quando gonfi le storie delle tue avventure. Hai un -2 alle difficoltà per i tiri Sociali per raccontare le tue gesta, vere o meno.  

### Leader naturale (1 punto)

Hai il dono di un magnetismo naturale a cui tutti istintivamente rispondono. La difficoltà a tutti i tiri per incensare gli animi di un pubblico con le tue parole è ridotta di due. Devi avere un punteggio minimo di 3 in Carisma per ottenere questo Pregio.  

### Presenza calmante (1 punto)

Tra i pooka è comune l'abilità di calmare animali o bambini con una parola o anche solo con uno sguardo. C'è qualcosa nella tua aura che trasmette sicurezza all'animale o al bambino. I cani da guardia o gli animali selvatici non ti attaccheranno mai, e i bambini al tuo cospetto si calmano, guardandoti con fascino e meraviglia.  

### Protégé (1 punto)

Una volta un changeling importante ti ha insegnato e ha parlato molto bene di te ai suoi conoscenti. Gli altri potrebbero considerarti meglio grazie a questa raccomandazione: hai un -2 alle difficoltà ai tiri Sociali con coloro che hanno sentito parlare bene di te.  

### Ti conosco! (1 punto)

Hai una di quelle facce o un modo di fare che fa presumere gli altri che ti conoscano già. Magari assomigli a qualcuno della loro infanzia, o del loro programma televisivo preferito. Quando ti introduci a degli eventi sociali riesci sempre ad attirare l'attenzione di qualcuno. Non puoi essere rilasciato senza prima subire qualche domanda curiosa.  

### Astro nascente (3 punti)

Sei uno dei nuovi talenti del freehold. Tutti ti vogliono conoscere ed essere tuo amico, e i tuoi superiori ti coltivano per mantenere posizioni con sempre più responsabilità. Hai -3 a tutti i tiri Sociali verso changeling che non si stanno opponendo alla tua ascesa.  

### Esperto degli altri (2 punti)

Ti sei preso il tempo per studiare un gruppo al di fuori del tuo kith e della tua Corte. Sei a conoscenza di almeno qualche loro tradizione, strategia, e obiettivo a lungo termine, e sai come usare questa conoscenza. Questo Pregio dà -2 alle difficoltà per tutti i tiri fuori combattimento che coinvolgono principalmente la tua specializzazione. Tuttavia hai un +1 alla difficoltà per gli altri gruppi a causa della tua concentrazione verso questo gruppo nello specifico. Questo Pregio può essere preso più volte per più gruppi.  

### Figlio della natura (2 punti)

Sei tutt'uno con la natura e gli animali. Hai un -2 alla difficoltà per interagire con animali non-sapienti nel loro habitat naturale, che sia per addestrarli, trovarli, o anche solo accarezzarli. Si deve però fare attenzione ad applicare questo Pregio con le chimere - alcune sono più intelligenti di quanto appaiano.  

### Reputazione (2 punti)

Hai una buona reputazione tra i changeling della tua Corte. Questo può essere per la tua reputazione o quella del tuo mentore. Riduci la difficoltà di tutti i tiri sociali verso altri della tua Corte di due, ma chiunque voglia rovinare la gerarchia vorrà rovinare questa tua reputazione.  

### Saggio (2 punti)

Gli altri changeling vengono a te per cercare consiglio. Magari credono nella tua saggezza, età, o esperienza. Magari pensano che tu sia dotato o in grado di giudicare meglio una situazione. Questa fiducia significa che in generale la tua opinione venga chiesta per prima nelle discussioni, e puoi sfruttare questa opportunità per dare saggi consigli o per portare avanti i tuoi piani.  

### Voce da usignolo (2 punti)

I satiri dicono che la tua voce possa incantare le mele a cadere dall'albero. Hai l'orecchio assoluto e puoi cantare a cappella senza perdere note o stonare. Anche quando parli solo la tua voce ha  una qualità seduttiva che attrae chi ti ascolta. Hai un -2 alle difficoltà per tiri che coinvolgono discorsi d'ispirazione o cantare.    

### Erede al trono (3 punti)

Sei nella posizione di reclamare o la proprietà o un titolo su persone, territori, o inventario. Questo rango ti permette di influenzare i tuoi pari e sottoposti con facilità, e quando invochi il tuo titolo la difficoltà nei tiri Sociali è diminuita di due. I nobili ti trattano probabilmente con rispetto e la maggio parte degli altri changeling si rimettono al tuo giudizio. Dei contingenti però, probabilmente formati da eredi rivali, ti vedranno come un obiettivo succulento per assassinio o rapimento.  

### Fingere (3 punti)

Parli in modo convincente. Talvolta sei convincente abbastanza da avere ragione. Magari dichiari di poter 'fare quel salto' o di poter 'prendere un punteggio perfetto in quella verifica' o di 'colpire il bersaglio'. Potresti essere criminalmente fortunato o possedere talenti nascosti. Quando menti con successo nelle tua abilità in una determinata azione con un tiro di Sotterfugio + Persuasione e cerchi di provarla, la difficoltà del tiro per avere successo in questa ambizione è diminuita di due.   

### Anima della musa (4 punti)

Sei un'ispirazione per artisti di ogni tipo. Che tu abbia un dono per l'arte o meno, altri artisti trovano che è assai più semplice creare capolavori quando sei nei dintorni. Se sei in presenza di un artista, che tu stia facendo da modello, o dando consiglio, o cantando una canzone, la sua difficoltà per produrre quell'opera è diminuita di tre. Questo stimolo creativo si applica per lavori di meraviglia così come quelli di distruzione - tu ispiri tutti.  

### Compagno fedele (4 punti)

Hai la reputazione di essere degno di fiducia, poderoso e indefesso nella dedizione verso i tuoi compagni. La tua sola presenza in una motley o in una cerchia rafforza la Volontà dei tuoi compagni, donandogli un punto extra di Volontà temporanea per capitolo. Tutti si aspetteranno che rischierai la tua vita per loro, come farebbe solo un compagno fedele. Se ti dovessi mai lamentare della situazione il bonus di Volontà sparisce fino a quando rischi la reputazione o danni fisici per i tuoi amici.

## Difetti

### Geloso (2 punti)

Sei ossessionato dai tuoi possedimenti e li custodisci gelosamente. Quando gli altri cercano di usare il tuo equipaggiamento, che sia la tua macchina, la tua spada, i tuoi vestiti, o il tuo letto, devi fare un tiro Volontà a difficoltà 7. Con un fallimento ti rifiuti categoricamente di far toccare le tue cose agli altri. Con un fallimento critico reagisci immediatamente con violenza contro chi tocca qualcosa che ti appartiene.  

### Insubordinato (1 punto)

Niente ti irrita quanto seguire gli ordini di capi che non rispetti. Quando una persona del genere ti chiede o comanda di fare qualcosa, tira un tiro Volontà a difficoltà 5. Fallendo questo tiro agirai contro quella decisione.  

### Intolleranza (2 punti)

Hai un disgusto irragionevole verso qualcosa. Può essere un genere di persona, una situazione, o qualunque altra cosa. Le difficoltà di tutti i tiri che coinvolgono questo soggetto - come un conflitto, dover gestire dei popolani, o dover mangiare con un certo kith - sono aumentate di due. Certi gusti possono essere troppo irrisori per questo Difetto. Lo Storyteller ha la decisione finale su cosa puoi scegliere.  

### Mammoletta (1 punti)

Sei una mammoletta che è a suo agio solo con i tuoi amici più intimi. A contatto con gli altri sei costantemente cosciente delle differenze tra voi e ti agiti. Questo si manifesta con goffaggine (la paura di rompere cose e persone), difficoltà di parlare in situazioni sociali (sei solo in grado di dire le cose come stanno), ecc. Questo Difetto aggiunge due a tutte le difficoltà ai tiri Sociali quando non sei tra il tuo kith o la tua motley.  

### Nemico (1-5 punti)

Hai un nemico, o forse un gruppo, che ti vogliono fare del male. Il punteggio del Difetto determina quanto sono forti suddetti nemici. I più potenti (re o orrori impossibili dalle profondità del Dreaming) sarebbero Difetti da 5, mentre qualcuno di vicino al tuo livello di potere sarebbe solo un punto. Devi decidere tu chi è il tuo nemico e come hai guadagnato questa inimicizia. 

### Nobile caduto (3 punti)

Un tempo avevi il potere assoluto in un freehold, ma quel tempo è passato. Magari ti sei deposto, o la tua città è caduta nelle mani di una Corte nemica; non importa. Quello che importa al momento è che il tuo rimpiazzo sa della tua vecchia posizione, ed è preoccupato che tu possa cercare di riottenerla. Se il nuovo regnante avrà una possibilità di disfarsi di te, potrebbe accettarla.    

### Scurrile (2 punti)

La maggior parte della gente impreca, ma tu metti in imbarazzo i nocker. Dalla tua bocca fuoriesce un'inondazione di oscenità. Gli altri sanno quando fermarsi, ma tu no. Questo Difetto ti preclude di mantenere un lavoro rispettabile in ogni genere di società umana e aumenta di due la difficoltà dei tiri Sociali dove è necessaria la cortesia.  

### Segreto oscuro (1 punto)

Hai un segreto che se scoperto ti metterebbe in incredibile imbarazzo e ti renderebbe un paria tra i tuoi pari. Questo può essere di tutto dall'aver ucciso un nobile dall'essere un membro segreto della Corte Ombra. Anche se questo segreto ti pesa costantemente sull'animo verrà a galla solo saltuariamente, altrimenti incomincia a perdere effetto.   

### A letto con il nemico (3 punti)

Hai una qualche relazione con un membro di una fazione che la tua ha motivo di disprezzare. può essere un amante, un amico, o un contatto che gioca per l'altra squadra, ma in barba alla politica tu mantieni sempre una relazione amichevole (o più che amichevole) con questo tuo nemico nominale. I tuoi superiori riterrebbero questa relazione come alto tradimento, e la punizione se venissi scoperto sarebbe pesante. 

### Prescelto per l'arruolamento (3 punti)

Un'organizzazione nemica ti desidera tra i suoi ranghi, e tanto. Non risparmiano nessuno sforzo per reclutarti, volente o nolente, e i coscrittori si presentano sempre al momento meno opportuno. Per ogni amico che ti difenderà, ce ne sarà sempre un altro che si chiede che c'è di così speciale in te che attira questo gruppo a te.  

### Protetto (3 punti)

Sei devoto alla protezione di un mortale o Kinain. Questo personaggio può essere un amico o un parente dai tuoi giorni pre-Crisalide. I protetti tendono ad essere coinvolti nei guai e sono spesso causa di situazioni pericolose. Descrivi il tuo protetto allo Storyteller prima dell'inizio della cronaca.   

### Cacciato (4-5 punti)

Un fanatico cacciatore di mostri crede - forse a ragione - che tu sia l'anatema dell'umanità, e ti sta dando la caccia. Tutti coloro con cui ti associ, che siano mortali o Kithain, possono entrare nel mirino. A quattro punti il cacciatore è mortale, mentre a cinque il cacciatore è un tipo diverso di mostro, come un vampiro o un licantropo.  

### Membro in prova (4 punti)

Hai disertato da una fazione nemica, e hai ancora tanto da dimostrare prima che il gruppo a cui vuoi unirti ti accetti. Gli altri changeling ti trattano con sfiducia e persino ostilità, e la tua reputazione tocca anche coloro che ti circondano.  

# Sovrannaturali

## Pregi

### Eternità Fatata (1 punto)

Dopo aver fatto la Crisalide, hai avuto un compleanno dopo l'altro. Tuttavia stranamente non stai crescendo, e non invecchi. Sei stato toccato da un'ombra dell'immortalità che un tempo era il diritto natale di tutti i fatati. Finché il tuo seeming fatato è attivo invecchi dieci volte più lentamente di umani o changeling normali. Se il tuo seeming fatato viene distrutto o se ti ritiri nella Banalità ricominci a invecchiare normalmente.  

### Vero Amore (1 punto)

Hai scoperto e possibilmente anche perso il vero amore, che ti ha donato gioia vera anche se dolorosa. Quando soffri, sei in pericolo, o ti senti abbattuto, il solo pensiero del tuo vero amore è abbastanza a darti la forza di continuare. In termini di gioco questo amore ti concede di riuscire automaticamente a ogni tiro di Volontà finché stai attivamente proteggendo o cerchi di avvicinarti al tuo vero amore. Inoltre il potere del tuo amore potrebbe persino essere potente abbastanza da proteggerti da altre forze sovrannaturali (a discrezione dello Storyteller). Tuttavia, il tuo vero amore può anche essere un ostacolo e richiedere aiuto di tanto in tanto.   

### Cuore poetico (2 punti)

Hai una vera anima ispirata in te, con il tuo Glamour che repelle lo scempio della Banalità. Puoi tirare una volta per storia un tiro Volontà a difficoltà pari alla tua Banalità per evitare di ottenere un punto di Banalità temporaneo.  

### Medium (2 punti)

Hai l'affinità naturale per percepire e sentire i fantasmi. Anche se non li puoi vedere li puoi sentire, parlarci, e, tramite preghiere e convinzione avvicinarli a te. Puoi richiamarli per aiuti o consigli, ma ci sarà sempre un prezzo. La difficoltà di tutti i tiri che coinvolgono gli spiriti dei morti è diminuita di due.  

### Senso del pericolo (2 punti)

Hai un sesto senso che ti allerta del pericolo. Quando sei in pericolo lo Storyteller lancia un tiro di Percezione + Consapevolezza (con difficoltà che dipende dalla distanza del pericolo). Se il lancio ha successi lo Storyteller dirà che hai un certo presentimento. Successi multipli potrebbero dare più dettagli alla sensazione, dandoti direzione, distanza, o natura del pericolo.  

### Favore animale (3-5 punti)

Il tuo mien ha una caratteristica animale della tabella qui sotto. Quando hai una caratteristica che ti dona un attacco speciale usa la riserva di dadi standard.  

| Caratteristica animale | Costo | Effetto                                                                                                                                                                               |
|:-----------------------|:------|:--------------------------------------------------------------------------------------------------------------------------------------------------------------------------------------|
| Visione 360°           | 3     | Difficoltà -2 quando cerchi qualcuno o qualcosa                                                                                                                                       |
| Pelle dura             | 3     | -1 alle difficoltà per assorbire danni                                                                                                                                                |
| Coda frusta            | 3     | Arma naturale con portata, 2 danni contundenti                                                                                                                                        |
| Gambe extra            | 4     | Quasi impossibile da far inciampare, corri al doppio della velocità normale.                                                                                                          |
| Dita da mosca          | 4     | Le dita hanno sui polpastrelli dei piccoli uncini duri capaci di supportare il tuo peso. Puoi scalare mura lisce e camminare sui soffitti se la superficie può supportare il tuo peso |
| Pungiglione            | 4     | Arma naturale. 1 danno letale. Paralizza gli avversari per un turno a meno che non passino un tiro di Costituzione a difficoltà 4                                                     |
| Morso velenoso         | 5     | Arma naturale. 3 danni letali. 1 danno letale assorbibile ogni turno per le 6 ore seguenti                                                                                            |  

### Fortunato (3 punti)

Sei nato fortunato, o è il diavolo a prendersi cura di uno dei suoi. Comunque puoi ripetere tre tiri falliti anche criticamente per storia, ma solo una volta per tiro fallito.  

### Alato (4 punti)

Hai delle belle ali, che siano le ali piumate di un uccello, ali da pipistrello, o colorate ali da farfalla. Sono chimeriche ma devono essere libere per non incorrere in un malus ai tiri di Destrezza di uno. Potresti dover spiegare perché hai dei tagli sulla schiena di tutte le tue maglie. Puoi volare per brevi periodi di tempo. Queste contano come chimere inanimate.

### Resistenza al ferro (4 punti)

Il ferro freddo non ha un effetto fisico su di te, anche se contatto continuo comunque ti fa soffrire di Banalità. Questa è una lama a doppio taglio dato che potresti non accorgerti di star sedendo su una panchina di ferro freddo o di essere appoggiato a una ringhiera del metallo maledetto. Un tiro di Percezione + Kenning a difficoltà 7 è necessario per evitare l'esposizione al pericoloso elemento.  

### Sangue di lupo (4 punti)

La tua connessione ai Prodighi mutaforma è più forte degli altro. Hai il sangue di licantropo nelle tue vene, e alcuni di loro ti chiamano consanguineo. Il clan di cui fai parte potrebbe chiederti di eseguire delle missioni per loro, e in cambio ti aiuteranno quando necessario. Potresti avere l'aspettativa di sposarti un licantropo per rinforzare la linea di sangue.  

### Affinità di Arte (5 punti)

Sei in grado di usare una delle Arti più facilmente degli altri changeling. In una precedente incarnazione eri estremamente abile in una delle Arti al punto di portare con te un po' di quella conoscenza in questa vita. Scegli un'Arte; la difficoltà di usare quest'Arte è sempre ridotta di due. Questo Pregio può essere comprato solo una volta.

### Leggenda vivente (5 punti)

Sei l'incarnazione vivente di un grande eroe o eroina; non dev'essere necessariamente un personaggio storico, ma può essere qualcuno di mitologico o persino dalla fiction contemporanea. Nota che sei un'incarnazione, non una reincarnazione. Sei la personificazione di una certa leggenda. Il tuo mien fatato corrisponde perfettamente all'aspetto del personaggio. Qualunque Kithain che conosca anche solo un po' la storia originale ti riconoscerà immediatamente, e probabilmente attirerai molta attenzione in quelle culture dov'è nata la tua leggenda. Quando qualcuno ti riconosce la difficoltà ai tuoi tiri sociali è diminuita di due. Hai accesso a uno dei punteggi di Attributo o Abilità una volta per capitolo. A discrezione dello Storyteller questo Pregio potrebbe anche darti conoscenza o perfino accesso a certe chimere o Tesori collegati alla tua leggenda. Il tuo aspetto e le tue memorie potrebbero renderti difficile passare inosservato nella società normale. Potrebbe anche essere molto difficile soddisfare le aspettative che gli altri avranno per te.

### Rigenerazione (7 punti)

La tua natura fatata è resistente e dunque guarisci molto più in fretta degli altri Kithain. Per ogni turno che spendi riposando recuperi un livello salute chimerico. I danni fisici guariscono un livello all'ora. Quando sei in un freehold la velocità di guarigione è raddoppiata. Questo Pregio non guarisce ferite da ferro freddo.

## Difetti

### Geas (1-5 punti)

Sei vittima di un geas dall'inizio della storia, probabilmente un Ban, oppure una missione a lungo termine. Questo geas può essere una maledizione di famiglia o un dovere che hai ereditato, o ti è stato imposto dall'Arte di un changeling. La difficoltà del geas determina quanti punti vale il Difetto. Qualcosa di piccolo come un Ban che ti preclude di fare del male agli animali varrebbe solo un punto. Geas più difficili valgono più punti. Un geas da cinque è qualcosa che determina la tua intera vita, come un dovere di aiutare chiunque ne abbia bisogno che incontri. Lo Sotryteller decide il valore esatto del geas scelto.  

### Giurato (1-5 punti)

La tua vita dipende da qualcosa che devi o non devi fare. Potrebbe essere qualcosa che ti è stato fatto promettere o un tuo voto sacro. C'è qualcuno che è testimone di questo tuo voto e vedrà che tu mantenga la promessa. Se disobbedisci le conseguenze saranno funeste. Puoi avere più di un giuramento, e questi possono essere per cose contrarie. La maggior parte dei changeling tengono nascosti questi loro obblighi e proibizioni per evitare che altri li usino come armi contro di loro.  

Gli Storyteller devono esaminare ciascun giuramento per assegnargli un punteggio, così come la punizione per averlo violato. Circostanze facilmente evitabili come "mai condividere un pasto con un rosso di capelli" vale un punto, mentre cose più comuni o difficili come "fermati ad accarezzare tutti i gatti che vedi" valgono due punti, e circostanze drastiche o pericolose come "non dire mai di no a una lotta" valgono tre punti o più.  

Anche le conseguenze valgono punti. Fallire criticamente automaticamente il prossimo cantrip che lanci vale un punto, essere sfortunato per il resto della tua vita vale due, perdere tutti gli amici e possedimenti vale tre, morire vale quattro, e far svanire la tua anima fatata vale cinque.  

Se spezzi il giuramento per sbaglio puoi provare a fare ammenda per il tuo crimine sistemando qualunque cosa tu abbia fatto di male. Se invece vai contro un giuramento volontariamente e coscientemente e sopravvivi diventerai uno dei peggiori reietti della società fatata, un violatore di giuramenti.

### Lingua di bardo (1 punto)

Dici la verità in modo quasi inquietante. Ciò che dici tende ad avverarsi. Questa non è un'abilità per benedire o maledire, o qualcosa che può essere comandato volontariamente. Almeno una volta per storia una scomoda verità riguardante la situazione corrente ti apparirà in mente e la dirai. Per evitare di profetizzare devi spendere un punto Volontà e prendere un danno contundente per la fatica di resistere.  
  
### Maledetto (1-5 punti)

Sei l'obiettivo di una qualche antica maledizione. La forza e la complessità della maledizione dipende dalla quantità di punti che vuoi comprare.  
Esempi: Se riveli un segreto che ti era stato affidato il tuo tradimento tornerà a tormentarti in qualche modo (1 punto). Balbetti incontrollabilmente quando descrivi qualcosa che hai sentito o visto (2 punti). Gli strumenti che usi si rompono o malfunzionano (3 punti). Sei destinato a inimicarti chi più ami e ammiri (4 punti). Ognuno dei tuoi trionfi verrà in qualche modo rovinato o ultimamente fallirà (5 punti).

### Occhi di changeling (1 punto)

I tuoi occhi sono di un colore sorprendente,magari smeraldini, violetti, o gialli. Questo è un segno che tu sei un changeling, che chi conosce le vecchie storie saprà riconoscere.  

### Seeming apparente (1-5 punti)

Il tuo seeming fatato appare nel tuo seeming mortale e ti rende ovvio ai mortali che sanno a che prestare attenzione. Un Difetto da un punto sarebbe un colorito bluastro alla pelle per un troll, e uno da cinque sarebbero le corna di un satiro. Questo potrebbe renderti difficile spiegare queste stranezze ai mortali.  

### Alato (2 punti)

Come per il pregio, hai delle ali, ma tendono ad essere più brutte e non puoi volare.  

### Echi (2-5 punti)

Hai una forte connessione con il Dreaming, perciò sei più suscettibile alle storie tradizionali di ciò che ha un effetto sulle fate. Anche se Echi è comprato come un Difetto spesso ha anche effetti positivi. I punti ottenuti con questo Difetto simboleggiano il livello del tuo legame con il Dreaming e persino Arcadia. Gli effetti del Difetto sono cumulativi, chi ha il Difetto a livello cinque soffre degli effetti anche dei livelli precedenti.  

Minore: Il sale lanciato dietro le spalle per portare fortuna protegge un mortale dai poteri fatati, così come il pane - i tuoi cantrip non hanno effetto sui mortali che compiono questo gesto per la scena corrente. I cantrip non funzionano e possono anche ritorcertisi contro. Ogni mortale che conosce il tuo nome per intero può richiederti tre cose che dovrai completare prima di essere libero dalla sua influenza. Tuttavia devi solo seguire le parole esatte della richiesta e non il desiderio. (2 punti)  

Moderato: Non puoi entrare in una casa senza essere invitato, a meno che tu non stia facendo un piccolo favore agli abitanti. L'invito può venire da chiunque, non è necessario che sia del proprietario. La presenza di ferro freddo in un'abitazione ti precluderà l'entrata, così come simboli religiosi, che proteggono da effetti fisici e magici i mortali. Il suono di campane d chiesa ti provoca dolore come il ferro freddo (a questo livello è solo dolore, ma a quattro punti ottieni un punto di Banalità per ogni turno in cui devi sopportare il suono.) (3 punti)  

Serio: Avere un quadrifoglio addosso protegge un mortale dalle tue Arti, ma se ne cogli uno avrai fortuna (non puoi fallire criticamente i tuoi tiri) finché le sue foglie rimarranno intatte. Questa fortuna rimane finché stai indossando il quadrifoglio. Ogni mortale che indossa un cappotto rovesciato ti è invisibile. Non puoi attraversare acqua corrente se non tramite un ponte. I simboli religiosi ti respingono, spingendoti via da chi li indossa. L'ombra di suddetti simboli che cade su di te ti causa un livello di danni chimerici per turno. Non puoi più entrare su suolo sacro senza soffrire danni chimerici ogni turno, anche se questo danno può essere assorbito. (4 punti)  

Estremo: Ovunque tu rimani abbastanza a lungo si crea un cerchio di funghi, anche su un tappeto. Le Nebbie non riescono più a coprire i tuoi poteri; molti ti ricorderanno quando usi il Glamour in loro presenza. Le creature chimeriche tendono ad essere più vere per te che per altri, e i loro attacchi causano danni veri e permanenti. Allo stesso modo le tue armi chimeriche possono colpire tutti, anche i mortali. Se chiedi le persone ti seguiranno, spesso con un'espressione persa, anche nelle situazioni più pericolose. La difficoltà nel lanciare cantrip può essere abbassata molto a discrezione del Storyteller, ma chi indossa ferro freddo o simboli religiosi sono immuni a tutte le tue Arti. Devi fare un tiro Volontà a difficoltà 7 se vuoi entrare in luoghi sacri. Anche se riesci nel tiro ottieni un livello di salute di danno fisico per turno quando ci entri. (5 punti)

### Qualità bizzarra (2 punti)

I mortali ti trovano affascinante in modo inquietante. In momenti inappropriati i mortali ti fissano e incominciano a chiacchierare con te sperando di poterti conoscere meglio. Ancora peggio mortali di natura più malvagia sceglieranno prima te che altri come obiettivi per i loro loschi propositi.  

### Allergia al ferro (3-5 punti)

La maggior parte dei Kithain soffrono solo se toccano del ferro freddo, ma tu ti ferisci davvero. Il ferro freddo si comporta come un ferro infuocato sulla tua pelle, e ogni turno di contatto soffri un livello di danni chimerici. A quattro punti soffri un livello di veri danni ogni tre turni di contatto con il ferro freddo. A cinque punti soffri questo danno se stai in un raggio di 30 cm al ferro freddo e prendi un livello di danni aggravati per ogni turno in contatto con il ferro freddo.   

### Infestato (3 punti)

Un fantasma ti perseguita, ma solo te e i medium lo possono vedere e sentire. Al fantasma fai schifo e si diverte a renderti la vita un inferno. Ha poteri che può usare contro di te scelti dallo Storyteller, che può usare i Prodighi Wraith per ispirazione.  

### Nebbie disperse (3 punti)

La tua magia e le tue abilità non sono affatto nascoste dalle Nebbie. Se un mortale vede le tue azioni non si dimenticherà gli effetti delle tua abilità da fata, il che potrebbe rivelare la tua natura al mondo mortale - con conseguenze potenzialmente catastrofiche.  

### Destino segnato (5 punti)

Hai nel destino una fine tra le più orribili. Alla fine ogni tuo sforzo, ogni tuo opera, ogni tuo sogno sarà distrutto. Il tuo fato è certo e non puoi farci nulla. Ancora peggio, ne sei parzialmente cosciente grazie a brevi visioni del tuo fato, e sono incredibilmente agghiaccianti. Il malessere che queste visioni ti provocano può essere superato solo con un tiro Volontà, e ritorna dopo ogni visione. In un certo punto della cronaca incontrerai il tuo destino. Anche se non puoi farci nulla, puoi sempre provare a fare qualcosa prima che accada.

### Magnete chimerico (5 punti)

Le chimere ti notano più del normale. In alcuni casi questo è positivo, ma spesso ti causa problemi. Le bestie chimeriche imbizzarrite tendono ad attaccare te prima degli altri. I nervosa ti trovano irresistibile, e spiritelli di tutti i tipi ti fanno scherzi in continuazione.  

### Maledizione dei sidhe (5 punti)

I sidhe vivono nel mortale terrore della Banalità, dato che li colpisce più facilmente di ogni altro kith. Anche se non sei sidhe anche tu hai questa fragilità. Ogni volta che ottieni un punto di Banalità ne ottieni invece due. I sidhe non possono comprare questo Difetto.  

### Vampiro psichico (5 punti)

La scintilla vitale che è in te è morente e può essere nutrita solo tramite forze esterne. Piante e insetti avvizziscono e muoiono in tua presenza mentre ti nutri della loro energia vitale, e ogni persona che tocchi per più di un ora soffre di un danno di salute contundente mentre travasi via la loro vita. Coloro che sono già feriti, compresi quelli che hanno sofferto il livello di salute contundente per aver perso l'energia vitale non guariscono mentre sono in tua presenza. Se non nutri il vuoto che è in te almeno una volta al giorno cominci a morire. Prendi delle ferite seguendo il progresso della guarigione naturale al contrario: prendi un livello di danno di salute in un giorno, un secondo in tre giorni, un terzo in una settimana, un quarto in un mese, e poi una ferita ogni tre mesi.  