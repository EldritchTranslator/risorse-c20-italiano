I Background sono dei vantaggi che un personaggio guadagna da ciò che lo circonda, come lo status sociale, possedimenti, conoscenze, eccetera. In creazione del personaggio bisogna considerare come il personaggio li ha ottenuti.  

I Background si possono usare per ottenere informazioni, oggetti, o favori. Anche se spesso funzionano da soli talvolta vanno usati insieme a un Attributo - Manipolazione + Mentore per confermare un potere a corte che in realtà non si ha, o Carisma + Titolo può ispirare qualcuno a seguire i propri ordini.  

I Background cambiano con gli eventi della cronaca, ma non possono essere alzati con punti esperienza. Alcuni Background possono essere condivisi tra i membri di una motley.  

# Chimera

Chimera include sia oggetti che compagni chimerici. Il giocatore deve decidere quali dei due sulla scheda del personaggio; si può arrivare a cinque punti su entrambe.  

## Oggetti chimerici

La voile di ciascun changeling, cioè i suoi abiti chimerici, si formano a sua misura durante la Crisalide. Questo Background rappresenta ogni altro oggetto chimerico oltre a questo. L'utilità e il potere dell'oggetto determinano il costo di Background.  

⦿ Possiedi un ricordo o uno spunto di conversazione chimerico (Crafting base)  
⦿⦿ Il tuo oggetto chimerico ha un qualche beneficio tangibile (Crafting avanzato)  
⦿⦿⦿ Possiedi un oggetto chimerico moderatamente potente (Crafting complesso)  
⦿⦿⦿⦿ Possiedi un oggetto chimerico molto potente (Crafting perfezionato)  
⦿⦿⦿⦿⦿ Il tuo oggetto chimerico è leggendario (Crafting leggendario)  

## Compagni chimerici

I compagni sono chimere vive che sono nate o da sogni inconsci o scolpite da materia dei sogni grezza e poi animata da un changeling. Anche se il personaggio si è reso amico o si è legato alla chimera, quelle più potenti avranno motivazioni loro che potranno occasionalmente entrare in conflitto con quelle dei suoi compagni. Più è alto il punteggio del changeling in questo Background più punti ha a disposizione per costruire il compagno.  

⦿ Hai un semplice animaletto chimerico (20 punti)  
⦿⦿ La tua chimera è semi-intelligente e in grado di comunicare (25 punti)  
⦿⦿⦿ La chimera è in grado di parlare chiaramente e spesso ha una sua opinione (30 punti)  
⦿⦿⦿⦿ Hai una chimera molto intelligente che aiuta spesso (40 punti)  
⦿⦿⦿⦿⦿ La tua amica è una leggenda e/o una potente chimera che ha una sua leggenda propria (60 punti)  

# Contatti

I contatti sono coloro su cui il personaggio può contare per informazioni e assistenza. Anche se i Contatti potranno essere amichevoli, non sfrutteranno il loro potere o daranno la loro conoscenza senza un pagamento appropriato o una promessa di un favore futuro. Il giocatore deve descrivere i suoi Contatti più importanti abbastanza in dettaglio, come la loro professione o sfera di influenza.  

Oltre ai contatti maggiori, il personaggio ha anche un numero di contatti minori. Per contattarli il giocatore deve tirare Persuasione o Prontezza + Contatti (difficoltà 7). Ogni successo permette al personaggio di parlare con un contatto minore. Così facendo può forzare, corrompere, o convincere il contatto per ottenere quello che vuole.  

Il Background Contatti può essere unito con altri nella motley.  

⦿ Un contatto importante  
⦿⦿ Due contatti importanti  
⦿⦿⦿ Tre contatti importanti  
⦿⦿⦿⦿ Quattro contatti importanti  
⦿⦿⦿⦿⦿ Cinque contatti importanti  

# Sognatori

I changeling principalmente ottengono Glamour ispirando i Sognatori. Questo Background rappresenta il numero di Sognatori da cui il personaggio coltiva il Glamour. Coltivare un Sognatore è un'esperienza intima in cui si stringe un legame psicologico, che sia di fiducia o paura. Un Sognatore in genere è disposto ad aiutare il suo changeling, ma non è leale o efficiente come un Entourage. Il giocatore deve descrivere in dettaglio come il changeling ispira il Sognatore e che forma ha il Glamour del Sognatore.  

Grazie al loro legame unico il changeling sa già come ispirare il suo Sognatore. Ogni pallino del Background Sognatore dà un successo automatico al tiro iniziale di Percezione + Kenning per iniziare la Fantasticheria. Per changeling più oscuri questo Background dà un gruppo pronto di Sognatori da Saccheggiare.  

⦿ Hai un Sognatore  
⦿⦿  Hai due Sognatori  
⦿⦿⦿ Hai quattro Sognatori  
⦿⦿⦿⦿ Hai sei Sognatori  
⦿⦿⦿⦿⦿ Hai otto Sognatori  

# Possedimenti

I Freehold sono estremamente rari, poco importa la loro dimensione, e hanno gran valore nella società fatata. Anche se essere il reggente di un freehold dà una riserva continua di Glamour, è una responsabilità che viene con un bel numero di obblighi. Deve mantenerlo ogni anno per far sì che il Balefire continui a bruciare. Se è un nobile, i popolani più moderni possono vedere il suo Possedimento come un simbolo di oppressione, e potrebbero volerlo liberare. Se è un popolano,i nobili tradizionalisti potrebbero vederlo come un insulto all'ordine naturale e potrebbero voler reinstaurare i suoi proprietari. Se lo possiede in segreto, i changeling che ne sentono parlare potrebbero volerlo ottenere per sè.  

Il punteggio in Possedimenti determina la quantità di Glamour che il freehold produce e la sua dimensione fisica. Questo Background può essere messo in comune tra i personaggi di una motley.  

⦿ Mantieni una fiammella di freehold che produce un punto Glamour.  
⦿⦿ Ti prendi cura di un piccolo freehold che produce due punti Glamour.  
⦿⦿⦿ Sei il guardiano di un freehold di media grandezza che produce tre punti Glamour.  
⦿⦿⦿⦿ Sei il capo di un freehold grande che produce quattro punti Glamour.  
⦿⦿⦿⦿⦿ Amministri un enorme freehold che produce cinque punti Glamour.  

^^*Nota: Questi prezzi sono base, per ulteriori e più precise informazioni sui Freehold bisogna guardare il manuale apposito*  

# Mentore

Quando viene scoperta una Crisalide gli altri fatati si muovono velocemente per proteggere ed educare il nuovo changeling prima che la Banalità la possa sopraffare. Questo legame tra Mentore e allievo, che è come tra genitore e figlio, spesso dura una vita. Un Mentore può essere una guida essenziale alla società Kithain, difendendo il changeling e informandola delle vari opportunità che si presentano. Alcuni Mentori si aspettano qualcosa in cambio, come aiuto in faccende o fare da guardia al Freehold contro incubi infuriati.  

⦿ Il tuo mentore è sincero, ma o non sa molto di importante o non ha molti contatti.  
⦿⦿ Il tuo mentore conosce qualcosa o qualcuno almeno.  
⦿⦿⦿ Il tuo mentore ha accesso a segreti importanti e conosce dei changeling ben connessi socialmente. 
⦿⦿⦿⦿ Il tuo mentore ha conoscenze straordinarie e viene ascoltato dal Duca.  
⦿⦿⦿⦿⦿ Il tuo mentore conosce i segreti reconditi del Dreaming e ti può organizzare un'udienza con l'Alto Re.  

# Rimembranza

La vita corrente del changeling non è la prima. Chiunque stia percorrendo la Via del Changeling avrà passato una moltitudine di vite prima. Una sidhe arcadiana novellina del Mondo d'Autunno ha vissuto un'eternità come fata senza tempo prima di scambiare la sua anima con quella di un mortale. Le Nebbie normalmente ripuliscono completamente le memorie tra una vita e l'altra, ma talvolta un personaggio con Rimembranza ha uno sprazzo di ricordi e conoscenze ottenute in una vita passata.  

Ogni volta che il personaggio interagisce con changeling o altre creature e luoghi del Dreaming il personaggio può tirare Intelligenza + Rimembranza per ricordare dei dettagli sulla questione. La difficoltà varia in base all'oscurità dell'informazione. Qualcosa di comunemente conosciuto avrebbe difficoltà 6, mentre ricordare la posizione di un freehold perso durante il Frantumo avrebbe difficoltà 8. Inoltre un giocatore può sostituire Rimembranza per un qualunque Abilità in un tiro per un'attività mondana. Questa sostituzione può essere fatta un numero di volte pari al punteggio di Rimembranza del personaggio per storia.  

⦿ Le tue memorie sono nebbiose quando sono innescate da un evento;
⦿⦿ Hai memorie accurate quando ti vengono stuzzicate;  
⦿⦿⦿ Hai dei flashback vividi anche senza motivo;
⦿⦿⦿⦿ Ti ricordi molte informazioni importanti, compresi i maggiori eventi storici;  
⦿⦿⦿⦿⦿ Ti ricordi chiaramente epoche intere della tua storia, incluse vite passate complete;

# Risorse

Le Risorse sono le risorse finanziarie di un personaggio, il suo reddito netto, il suo fatturato mensile. Queste possono essere in denaro contante, ma più il punteggio del Background sale meno questo è probabile. Possono essere quotazioni in borsa, delle obbligazioni, dei terreni o altre proprietà, perfino delle strutture illegali - qualunque cosa che il personaggio può convertire in valore o vendere per ottenere denaro, anche se farlo richiederebbe settimane o mesi. Non avere un punteggio in Risorse non significa necessariamente che il personaggio sia un poveraccio; può essere che tutti i suoi guadagni vadano diretti in alimentari e tasse.  

I giocatori possono comprare questo Background con punti di Background condivisi.

⦿ Sufficiente. Hai un appartamento popolare se stai attento alle spese;  
⦿⦿ Moderato. Sei un membro della classe media e ti puoi permettere una spesa grossa ogni tanto;  
⦿⦿⦿ Comodo. Sei un membro importante della comunità locale e hai un credito non da poco;  
⦿⦿⦿⦿ Facoltoso. Sei più ricco dei più e raramente usi contanti, preferendo altri metodi che ti danno più guadagni che la cartamoneta;  
⦿⦿⦿⦿⦿ Super ricco. Sei l'1%. I tuoi possedimenti sono molteplici e sparsi nel territorio, possibilmente avendo un peso sul destino delle nazioni;  

# Entourage

Un Entourage è composto da Kinain, umani incantati, e altri valletti che sono sotto l'influenza del personaggio. Gli obbediscono per lealtà, controllo magico, o manipolazione mondana. Seguiranno i suoi comandi al meglio delle loro abilità, anche se alcuni lo tradirebbero se ne si presentasse l'opportunità, specialmente se li maltratta o se sono legati a lui contro la loro volontà.  

Anche se i componenti dell'Entourage di un personaggio sono le sue assai abili guardie d'onore o maggiordomi personali, non sono infallibili. Non sono neanche pedine usa e getta senza nome. I giocatori dovrebbero ben descrivere ciascun membro del suo Entourage, con i suoi punti di forza e le sue debolezze, e come sia arrivato a servirlo.  

I giocatori possono spendere i punti Background in comune in Entourage.  

⦿ Il tuo Entourage ha un membro;  
⦿⦿ Il tuo Entourage ha due membri;  
⦿⦿⦿ Il tuo Entourage ha quattro membri;  
⦿⦿⦿⦿ Il tuo Entourage ha sei membri;  
⦿⦿⦿⦿⦿ Il tuo Entourage ha dieci membri;  

# Titolo

Il Titolo marca il rango che un personaggio ha nella società Kithain. Non tutti i changeling hanno un titolo, e pochi ne hanno uno sopra Scudiero. Il titolo da solo non dà molto potere tangibile, la maggior parte dei nobili non hanno tenute. Tuttavia, anche un barone o un duca senza territori hanno un'enorme influenza sociale. I changeling sono molto più disposti a scambiare favori con quelli in potere, che sia per facilitare la loro mobilità sociale o perché la maggior parte dei titoli, specialmente il cavalierato, sono ottenuti tramite abilità e talento.  

E' più comune per i sidhe di avere un titolo, ma sin dal Trattato di Concordia non è strano vedere altri kith che ne hanno uno, anche se di solito solo di rango di Scudiero e Cavaliere. Ogni popolano che riceve un titolo nobiliare ottiene anche il Bonus e il Difetto della casata.  

⦿ Sei uno scudiero;  
⦿⦿ Sei un cavaliere o una lady;  
⦿⦿⦿ Sei un barone o baronessa;  
⦿⦿⦿⦿ Sei un conte o contessa;  
⦿⦿⦿⦿⦿ Sei un duca o una duchessa;  

# Tesoro

Un tesoro è un oggetto mondano infuso di Glamour. Come i changeling i Tesori esistono simultaneamente sia nel Mondo d'Autunno che nel mondo chimerico. Sono capaci di specifiche abilità magiche basate sul Glamour infuso. In genere questa è un'Arte legata al Tesoro, ma talvolta un Tesoro si forma grazie alle potenti emozioni legate all'oggetto stesso.  

Un changeling non si può dimenticare chi è a causa della Banalità finché ha con sè un Tesoro. Allo stesso modo i mortali diventano incantati quando sono toccati da un Tesoro.  

⦿ Comune, Arte di primo livello;  
⦿⦿ Poco comune, Arte di secondo livello;  
⦿⦿⦿ Raro, Arte di terzo livello;  
⦿⦿⦿⦿ Unico, Arte di quarto livello;  
⦿⦿⦿⦿⦿ Leggendario, Arte di quinto livello;  

# Background in comune

I Background in comune sono risorse condivise, le proprietà in comune della motley. I suoi membri potrebbero voler unire assieme i loro punteggi di Contatti, Possedimenti, Risorse, o Entourage per ottenere effetti più grandi di quelli che avrebbero da soli. Tutti coloro che partecipano a questa condivisione hanno eguale accesso ai Background condivisi.  

## L'Ancora

I giocatori devono scegliere un Background attorno al quale costruire gli altri Background condivisi, che forma il nucleo centrale di tutti gli altri. Nessun Background condiviso secondario può avere un punteggio più alto del primario.  

Esempio: i membri di una motley vogliono avere una casa in comune, con tutti i benefici annessi. Dunque selezionano Possedimenti come Background Ancora. I giocatori tutti assieme hanno 4 punti da investire, dando loro un Freehold grande e abbastanza potente. Il gruppo decide dunque che deve avere uno staff che sia ugualmente sfarzoso, dunque uniscono altri 4 punti per stare al livello di Possedimenti. Il gruppo non può dare a Entourage 5 punti perché Possedimenti ne ha solo 4.  

La motley si gode il freehold finché non viene attaccata da un Dauntain. I giocatori si difendono dall'assalto, ma il Balefire è stato affievolito, il che riduce il punteggio di Possedimenti a 3. Dato che è il Background ancora il punteggio di Entourage non può più essere 4 e deve essere diminuito a 3. Lo Storyteller narra questo spiegando che il Balefire non produce più abbastanza Glamour per manteenre tutti gli Incantati e alcuni devono essere licenziati.  

## Limiti superiori

Unendo i Background essi possono superare il limite superiore di 5. Anche se non c'è un limite superiore assoluto per prevenire problemi dal far uscire tutto fuori scala la Sotryteller può imporre un limite di 10 sul Background ancora.  

La Storyteller dovrebbe considerare come scalano i Background. Invece di seguire la progressione normale potrebbe incrementare quanto sia affidabile un Background. Ad esempio se un Freehold ha un punteggio di 8 non ha senso che sia una roccaforte che umilia Tara-Nar, invece può essere un Freehold più difficile da assediare. E' importante bilanciare le aspettative dei giocatori con i bisogni della cronaca.  