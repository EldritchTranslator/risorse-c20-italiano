# Morte dei changeling

Data la duplice natura dei changeling, ci sono più modi per morire, e non tutti sono permanenti.  

## Morte chimerica

La morte chimerica avviene quando il changeling subisce più danni chimerici letali o aggravati di quanti livelli di salute chimerica non abbia. Il changeling sviene immediatamente e, al suo risveglio, la sua memoria è oscurata dalle Nebbie. Se ciò avviene nel Dreaming l'individuo viene espulso e si risveglia nel Mondo d'Autunno.  

La morte chimerica del changeling attira la Banalità, dandogli metà arrotondata per eccesso del suo punteggio di Banalità in punti Banalità.  

La morte chimerica può essere curata con un'infusione di Glamour dopo un periodo di tempo appropriato che scala con il livello di Banalità dell'ex-changeling. Questa è considerata una fine accettabile di certi duelli o punizioni severe.

## Morte Banale

La morte banale avviene quando il changeling subisce più danni fisici letali o aggravati di quanti livelli di salute fisica non abbia. Questo causa che l'anima fatata esca dal corpo e vada a reincarnarsi altrove.  

Dopo la morte banale le anime delle fate changeling si dirigono nel Mondo d'Autunno nel caso non lo siano già, mentre le anime dei sidhe arcadiani si inoltrano nel Dreaming per non essere mai più riviste.  

## Morte fatata

La morte più tragica di tutte, la morte fatata capita quando del ferro freddo viene usato per infliggere il colpo mortale. Questo uccide definitivamente l'anima fatata, che viene distrutta. Essere un uccisore di fate è un crimine gravissimo.  

# Ferite

I changeling possono assorbire solo danni contundenti. I danni da caduta nel Mondo d'Autunno non possono essere assorbiti. I danni da impatto possono essere assorbiti solo da chimerici. 

### Danni chimerici

I danni chimerici sono causati da attacchi di creature del Dreaming. Ha effetto solo sul mien fatato, e non sul corpo umano. I danni chimerici guariscono a velocità doppia rispetto alle ferite fisiche, e il tempo viene ulteriormente dimezzato se si recupera in un Freehold. Se si arriva a Incapacitato al di fuori del Dreaming per riprendersi il changeling deve essere in un Freehold. Nel Dreaming le ferite chimeriche si curano a un livello ogni quindici minuti.  

## Tempi di guarigione

### Fisici

|      Livello | Contundente |        Letale |
|-------------:|------------:|--------------:|
|      Contuso |      Un'ora |     Un giorno |
|    Graffiato |      Un'ora |    Tre giorni |
|         Leso |      Un'ora | Una settimana |
|       Ferito |      Un'ora |       Un mese |
|    Straziato |     Tre ore |      Tre mesi |
|     Menomato |     Sei ore |      Tre mesi |
| Incapacitato |      12 ore |   Cinque mesi |

### Chimerici

|      Livello | Contundente |        Letale |
|-------------:|------------:|--------------:|
|      Contuso |   30 minuti |       Sei ore |
|    Graffiato |   30 minuti |        12 ore |
|         Leso |      Un'ora |     Un giorno |
|       Ferito |      Un'ora |    Tre giorni |
|    Straziato |      Un'ora | Cinque giorni |
|     Menomato |     Tre ore | Una settimana |
| Incapacitato |     Sei ore | Tre settimane |

### Danni fisici

I danni fisici guariscono normalmente, tranne che nei freehold, dove guariscono a velocità doppia. A Menomato il personaggio non può guarire al di fuori di un freehold senza attenzioni mediche.  

### Danni aggravati

I danni aggravati sono causati dal fuoco, dagli attacchi di altri Prodighi (zanne e artigli), acidi, scarti tossici, e ferro freddo. Nel Dreaming si cura un livello di salute ogni dodici ore, e in un freehold uno per giorno.

## Ferro freddo

Il ferro freddo danneggia i changeling con la sua sola presenza, ferendo con il tocco. Le ferite da ferro freddo sono sia fisiche che chimeriche, e le ferite si infettano e drenano il Glamour, un punto per livello di salute perso.  

Il ferro freddo è ferro minerale lavorato su fuoco di brace, creando un metallo malleabile in molte forme ma poco resistente. Creare armi in ferro freddo è vietato quasi universalmente nel mondo fatato.
