Una volta, Faerie era ovunque. I mondi di di carne, di spirito e di sogno si mescolavano liberamente e i Freehold delle fate erano erano numerosi e appariscenti. Man mano che i sogni dell'umanità si sono evoluti, così fecero anche i Freehold, finché le foreste incantate e gli accampamenti di viaggiatori itineranti divennero città fatate e castelli immensi. Durante il Frantumo la maggior parte di questi luoghi andò perduta, ricacciata dalla Banalità nel Sogno, o avvolti dalle Nebbie così bene che che persino i changeling si dimenticarono dove si trovavano.

I più resistenti tra gli spazi sacri di Faerie sopravvissero, anche se erano molto diminuiti in numero. Negli anni bui dell'Interregno, i changeling si rannicchiarono attorno alle braci spente dei Balefire un tempo potenti. Molti Freehold si distrussero completamente in questo periodo, annegati sotto le onde schiaccianti dell'incredulità e dell'esilio. I pochi che rimasero furono gli unici rifugi sicuri per le fate vulnerabili al ferro e alla banalità, fino allo sviluppo della Via dei Changeling.

Ironia della sorte, i Freehold che al giorno d'oggi sono i più potenti di oggi erano i più deboli  prima della Frantumazione. La loro mancanza di potere avrà permesso loro di resistere al mondo mutevole? La Banalità avrà speso la maggior partedelle sue forze per demolire i dolmen dei re e le roccaforti dei conquistatori, lasciando intatte le fonti più piccole? O il rivolo di superstizione mortale rimasto è stato sufficiente a sostenerli?

La risposta è impossibile da conoscere, ma alla maggior parte dei changeling non importa del motivo per cui alcuni Freehold sono sopravvissuti mentre la maggior parte è andata perduta. Sono solo grati per ciò che è rimasto.

# Vivere il Sogno: la natura dei Freehold

I Freehold sono costruiti attorno alle sorgenti che dal Sogno spuntano nel mondo mondano e che sono la spina dorsale, il cuore e l'anima della società dei changeling. Per un singolo changeling, i Freehold sono il luogo in cui si commercia di beni chimerici, si intraprendono missioni, si apprendono pettegolezzi, si partecipa a funzioni sociali e di corte o semplicemente si passa il tempo con gli amici, al sicuro dalle devastazioni del mondo d'Autunno.

Sebbene quasi tutti i changeling considerino il loro Freehold locale una casa lontana da casa, pochi vi risiedono in modo permanente. La residenza a lungo termine presenta notevoli svantaggi. Il tempo non passa sempre alla stessa velocità che nel mondo esterno; una singola notte o alcuni giorni trascorsi all'interno del Freehold possono non influenzare il changeling, ma più di una settimana e il changeling rischia di andare in Bedlam mentre si disconnette lentamente dal mondo d'Autunno.

## Proprietà
Un changeling può ottenere un Freehold in uno dei quattro modi seguenti: Può crearlo da sé, ereditarlo da un altro, scoprirlo per caso o rubarlo a qualcun altro. Indipendentemente dal modo deve prestare giuramento di proteggerlo e investirci una quantità di Glamour pari al valore della proprietà. Se il Freehold dovesse essere distrutto, guadagnerà il livello del Freehold in punti Banalità. Se è stato creato dal changeling esso riottiene anche i punti Glamour investiti.

Ai possessori di un freehold sono riconosciuti alcuni diritti e responsabilità, che sono misticamente applicati dal Sogno:
- **Raccolta**. Solo la proprietaria di un Freehold o un'altra persona con il suo esplicito permesso può raccogliere il Glamour dal Balefire.
- **Ospitalità**. In conformità con le antiche leggi dell'ospitalità, il padrone di casa deve offrire cibo, bevande e una notte di ospitalità a chiunque ne faccia richiesta. Non è obbligato a offrire il suo Balefire, e non deve necessarimente offrire più di una notte.
- **Santuario**. Il Freehold di un changeling è il suo maniero, e si può aspettare di trovarci sicurezza al suo interno. Quando si trova all'interno del suo feudo, guadagna il punteggio del Freehold in dadi extra per qualsiasi tiro di difesa contro attacchi fisici o magici, come schivare, parare, bloccare o neutralizzare, e guadagna metà del punteggio del Freehold per assorbire i danni.
- **Mandato**. In un Freehold la parola del proprietario è legge. Anche se può essere vincolato a un suo superiore o a un altro feudo, all'interno del proprio feudo è lui a stabilire le regole. Contravvenire alle regole di un proprietario infligge una penalità di dadi pari al punteggio del Freehold per ogni azione compiuta al suo interno fino a quando l'infrazione non viene perdonata dal padrone di casa.
- **Passaggio**. Un padrone di casa è anche il guardiano di una porta tra i mondi e, in quanto tale, è responsabile della manutenzione di trod e rath. Anche se non è obbligato a consentire il passaggio, pochi sono disposti a negare il passaggio a chi compie missioni eroiche.

## Raccogliere il Glamour
Un abitante del Freehold può raccogliere Glamour dormendo e sognando alla luce del Balefire. Quando si risveglia guadagna Glamour pari al grado del Freehold, fino al suo punteggio massimo di Glamour. Può anche concedere a un altro changeling il diritto di raccogliere Glamour come favore.

Nel caso sia un gruppo a possedere un Freehold, il Glamour viene diviso tra i membri che sognano alla luce del Balefire. Indipendentemente dal grado del Freehold, ogni membro del gruppo riceve almeno 1 punto di Glamour.

## Depredare il Glamour
È possibile raccogliere il Glamour da un Balefire anche se non si è il proprietario o un ospite approvato. Questa pratica è conosciuta come 'depredamento'. La maggior parte dei regnanti delle corti Seelie e Unseelie hanno reso illegale questo atto, e la penalità per chi lo compie sono dure e veloci a venire. Spesso i predoni sono i proprietari stessi del Freehold, avidi di ottenere di più della loro porzione giornaliera.

**Sistema**: Il predone si mette vicino al Balefire e attinge alla sua Banalità, spingendola nel focolaio per buttare fuori il Glamour. Il giocatore tira un numero di dadi pari alla Banalitò del personaggio (diff 7). Il numero di successi determina la quantità di Glamour ottenuta dal depredamento, anche se i successi superano il rango del Freehold.

Ogni due successi al di sopra del livello del Freehold il Balefire diventa instabile e e il Freehold scende di un rango. I livelli persi si rigenerano di uno per stagione (se i raccoglie Glamour dal Freehold ogni giorno) o uno per mese (se viene dato al Freehold tempo per rimettersi).

# Radure
Solitamente poco più di una fonte che ha attraversato in modo naturale la barriera, le Radure sono rare e preziose nel mondo moderno. Variano molto in aspetto: potrebbero essere sorgenti d'alta montagna, un prato baciato dal sole, o una piccola radura in un bosco nebbioso.

Le Radure non hanno Balefire, il loro potere è invece incentrato in una pietra sacra. Questa potrebbe essere una pietra levigata da un fiume, una gemma grezza e sbrilluccicante rotolata giù dalla montagna, o un monolite circondato da fiori. Se questa pietra viene rimossa o distrutta la Radura perde la sua magia e cade nell'oblio.

Diversamente dai Freehold artificiali solo una persona può raccogliere Glamour dalla pietra sacra. Non importa quanti riposino al suo interno, solo il primo ad addormentarsi e sognare raccoglie Glamour.

La maggior parte delle Radure in America sono sotto il controllo dei Nunnehi, anche se storicamente ci sono stati svariati tentativi da parte delle fate europee di conquistarli.

- Vallate — Radure che si trovano in campi e prati.
- Ceppi — Radure in regioni forestali.
- Nidi — Radure in alte regioni montane.
- Tane — Radure ubicate in sistemi di grotte e caverne.
- Grotte — Radure subacquee o di laguna, sesso controllate da marini o nunnehi acquatici.
- Isole — Radure che comprendono piccole isolette. Spesso vengono rifinite in manieri o fortezze. Un esempio famoso è Avalon, l'isola leggendaria in cui venne seppellito Re Artù Pendragon, e dalla quale i dice risorgerà all'apice della gloria dell'Inghilterra.
- Cerchi — Il tipo più piccolo di Radura, poco più di un rath, spesso un semplice cerchio di funghi in un campo.