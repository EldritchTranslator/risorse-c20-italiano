I Giuramenti sono promesse rinforzate dalla protezione del Dreaming, e formano i pilastri della società fatata. I Giuramenti collegano chi li stringe, formando legami di Glamour tra loro e i loro ideali. Spesso se vengono infranti il Dreaming stesso agirà punendo lo spergiuro. Seguire lo spirito del giuramento è più importante della lettera per quest'ultimo.  

## Stringere un Giuramento

Che ci siano elaborate cerimonie o una semplice stretta di mano, questi sono i passi necessari a stringere un Giuramento.  

- I membri che saranno coinvolti nel giuramento si radunano;
- Vanno decise con precisione le parole e gli intenti da usare nel giuramento, che va pronunciato;
- Qualcuno, che sia chi sta giurando, chi presiede il giuramento, o tutti, deve invocare il Dreaming spendendo un punto Glamour per sigillare il patto.  

## Struttura di un Giuramento

Spesso i Giuramenti sono formule passate di generazione in generazione da tempi immemori, ma la loro struttura basilare è:

- Dichiarare l'intento base del Giuramento;
- Stabilire eventuali clausole che modifichino l'intento o la sua esecuzione;
- Usare similitudini legate al mondo naturale per rinforzare l'intento del Giuramento;
- Ripetere qualche elemento tre volte per invocale la Regola dei Tre;
- Stabilire le conseguenze di infrangere il giuramento nel testo dello stesso.

## Rimediare a un Giuramento spezzato

Il changeling che spezza un Giuramento soffre in pieno la punizione stabilita, ma spesso può rimediare richiedendo di fare un Giuramento di Espiazione. I termini di questo vengono decisi dalla parte offesa, e possono essere dei ripagamenti simbolici così come un'espiazione più pesante.  

## Esempi di Giuramenti

### Il Giuramento delle mani giunte

*Sangue per sangue, osso per osso, vita per vita, finché nessuno cammini sulla terra se non noi soli, metto la mia vita nelle tue mani, il mio sangue nelle tue vene, le mie ossa come le tue ossa. Tienimi saldo, come io ti tengo, e ti presterò la mia forza. Se si rompe questo legame, che possiamo entrambi perire. Ti giuro amicizia con questo giuramento di mani giunte e cuori condivisi.*  

Il giuramento secondo in serietà solo al matrimonio, crea un legame duraturo e leale. Richiede un mescolamento di sangue e della spesa di Volontà, che verrà sacrificata in caso di infrangimento del Giuramento.  

### Il Giuramento di fedeltà

*Nel nome del Dreaming, giuro la mia fedeltà a voi, mio signore/signora (a volte il nome del signore o della signora viene inserito qui). Come la luna governa la marea, come la pioggia rinfresca l'erba, come il sole dà vita a tutti, così la vostra volontà diventa il mio desiderio. Come voi comandate, io obbedirò; ciò che voi richiederete, io eseguirò. Che il mio servizio vi compiaccia sempre, e che i miei occhi perdano la vista se invoco la vostra ira. Il mio cuore, la mia mente, le mie mani sono vostre, da ora fino a quando mi libererete da questo giuramento.*  

Il Giuramento usato in investiture e Saining. Richiede la spesa di un punto Volontà, e causa la diminuzione delle difese contro il dominio mentale verso il proprio signore. Infrangerlo causa dalla perdita di tre punti Volontà alla cecità per un anno e un giorno.  

### Il Giuramento di vassallaggio

*Nel nome del Dreaming, prendo te (nome del vassallo) come mio vassallo. Come le pietre, gli alberi e l'erba appartengono alla terra, così tu mi appartieni come uno della mia casata e del mio focolare. Prometto di tenerti, di custodirti e di mantenerti. Mi impegno ad onorare il tuo servizio come merita, a ricompensare la lealtà giustamente e ad assicurarti un riparo in tempi di bisogno e di abbondanza. Come la luna ai mari sottostanti, così è la mia volontà varrà sulla tua. Con queste parole, ti passo il mio potere.*  

Risposta tradizionale al Giuramento di fedeltà, può anche servire ad accettare un Kithain in una casata senza conferire un titolo. Spendendo un punto Glamour si crea una moneta d'oro chimerica con il volto del signore, che verrà donata al nuovo vassallo. Spezzare il Giuramento provoca un punto Banalità, mentre mantenerlo dona un punto Volontà a settimana a giurante e giurato.  

### Il Giuramento del fardello preso

*Deponi il tuo fardello e io lo trasporterò. Non importa quanto sia lunga la strada, quanto sia buia la notte o quanto sia rischioso il pericolo, io lo porterò per te o lo condividerò con te finché tutte le strade non finiranno o la necessità sia finita. Lo farò (il compito è descritto qui), altrimenti che la strada cessi di giacere sotto i miei piedi.*  

Giuramento simile a un geas. Giurante e giurato spendono un punto Glamour, ma guadagnano un punto Volontà. Spezzare il Giuramento causa la perdita di due punti Volontà.  

### Il Giuramento di tutelaggio

*Come il sole custodisce la terra di giorno, e la luna e le stelle proteggono la terra di notte, così ti servirò con tutta la mia forza, il mio cuore e il mio onore. Questo, il mio dovere, non abbandonerò (indicare l'oggetto del giuramento), altrimenti che le stelle scompaiano dal mio cielo e infestino per sempre il mio sonno.*  

Il giuramento che lega un guardiano a qualcuno o qualcosa, per proteggerlo anche a costo della propria vita. Chi infrange il Giuramento non potrà dormire nello stesso letto due volte per cento anni.  

### Il Giuramento del vero cuore

*Ti faccio dono di me stesso, del mio cuore, della mia mente e della mia anima. Li offro liberamente; prendili liberamente, tienimi per sempre con te. Giuro il mio amore a te, e così, a te, prometto la mia fedeltà. Possano coloro che vegliano sul nostro amore vegliare su questo giuramento e su coloro che lo mantengono. Che noi possiamo rimanere sempre fedeli alla nostra promessa e non avere mai difetti agli occhi del il Dreaming.*  

Il Giuramento degli amanti. Costa un punto Glamour per partecipante, e prende la forma di un uccellino chimerico canterino, che si poserà sulle spalle di chi infrange il giuramento, silenzioso e evidente a tutti. In tal caso, tutti i giurati prendono un punto Banalità. Mantenere il Giuramento dona un punto Glamour extra ogni volta che si pratica Fantasticheria.  

### Il Giuramento della lunga strada

*Giuro che io (nome della missione), o perderò la mia casa, che io (nome della missione) o deporrò la mia spada, e che non (nome della ricerca) o non sognerò più. Lo giuro davanti alla terra e al cielo e davanti a voi, che siete testimone del mio giuramento.*  

Un Giuramento assoluto e potente, che di solito richiede del sangue dai giuranti. Richiede almeno un testimone, tradizionalmente tre. I giuranti ricevono un punto di Volontà e di Glamour. Fallire la missione costa tre punti Volontà e tre punti Glamour, e abbandonarla fa perdere allo spergiuro tutto il Glamour temporaneo, un pallino di Volontà, e aggiunge due punti Banalità.  

### Il Giuramento delle lame incrociate

*Dove stanno due, ne resterà solo uno. Ti giuro inimicizia fino a quando l'ultimo sole sorgerà, brillerà e tramonterà per sempre. Che il mio cuore cessi di battere, che la mia mano perda la sua forza e che i miei occhi si offuschino per sempre se mai dovessi mostrarti amicizia. Che il Dreaming, le stelle e le ossa della terra mi siano testimoni.* 

Un Giuramento molto drammatico che rende nemici casate o singoli individui. Il giurante spende un punto Volontà, ottiene un punto Glamour, e fa diminuire di due la difficoltà di ciascun tiro che riguarda il nemico. Lo spergiuro ottiene una cicatrice doppia come di spada sul viso e perde un pallino di Volontà. Nel caso entrambi i giuranti vogliano deporre le armi devono intraprendere una missione assieme, giurando il Giuramento della lunga strada.



