# La Banalità

La Banalità è la forza di stasi contrapposta al Glamour, portata dall'impossibilità di qualcuno di sognare, dalla mancanza di stimolo a cambiare e provare cose nuove, e al rifiuto di tutto ciò che porta meraviglia e sorpresa nella vita.  

## Gli effetti della Banalità

La Banalità causa il Disfacimento, facendo dimenticare al changeling tutto ciò che riguarda la magia e il suo essere fatato.  

Per lanciare un cantrip il changeling deve superare il grado di Banalità del bersaglio, che stabilisce la difficoltà del tiro.  

Quando il livello di Banalità del changeling supera il suo livello di Glamour incomincia a risentirne, e fa difficoltà a ricordare cose con precisione.  

Una volta che il changeling soccombe alla Banalità o viene ucciso chimericamente il suo punteggio di Banalità determina quanto tempo l'individuo dovrà rimanere senza memorie prima di poter essere risvegliato con un dono di Glamour.

### Livelli di Banalità

- **1-3**: I Sognatori della società fatata, eccentrici o pazzi della società mondana. Deve creare per una necessità innata.
- **4-5**: Persone altamente creative e spontanee, cercano sempre di ritagliare del tempo per i loro hobby creativi.
- **6**: Vogliono essere creative, ma non hanno tempo, o non è conveniente, e ci si accontenta della scelta più economica, o che dà più soldi.
- **7**: Una persona arresa alla Banalità: sarebbe bello essere creativi, ma fare altro è più semplice. Hanno ancora sogni, ma credono sia al di fuori della loro portata.
- **8**: Qualcuno che incomincia ad essere amareggiato dalla Banalità, provando dell'invidia per chi ha Banalità più bassa: incomincia ad essere a livelli dannosi per i changeling.
- **9-10**: Chi è a questi livelli è un turbine di disperazione e negatività. Stroncano la creatività e la gioia negli altri senza doverci pensare. Alcuni di questi sono delle Persone d'Autunno.

## Ottenere Banalità

Ogni volta che il personaggio subisce un trigger di Banalità deve tirare il suo punteggio di Glamour a diff 8. Con il fallimento si ottiene un punto Banalità, e con il fallimento critico si ottiene un pallino di Banalità per 1 ottenuto. La difficoltà può aumentare a discrezione del Narratore, e può persino decidere che l'acquisizione sia automatica in caso di azioni particolarmente gravi.  

### Trigger di Banalità

- Antitesi personale del personaggio
- Trigger della Simiglianza
- Invocare l'Autunno
- Fallire di superare la Banalità di qualcuno mentre lo si incanta.
- Distruggere un Tesoro o altro oggetto chimerico importante
- Uccidere chimericamente qualcuno
- Uccidere mondanamente qualcuno
- Uccidere un Kinain, un incantato, o un Sognatore
- Portare con sè del ferro freddo
- Infrangere un Giuramento
- Saccheggiare o Rapsodizzare un umano
- Essere in presenza di una persona a Banalità 8+

### Invocare l'Autunno

Invocare l'Autunno serve a proteggersi da qualunque tipo di attacco chimerico.  

Spendendo un punto Volontà si può essere protetti da effetti chimerici per un turno. Si percepisce la realtà chimerica, ma non si può interagire con essa.

## Rimuovere Banalità

Quando si guadagna un punto Glamour lo si può usare per annullare un punto Banalità. 

### Ricerca

Per iniziare una Ricerca bisogna stringere un Giuramento. Se si completa la Ricerca si perde un pallino di Banalità, mentre se si fallisce si guadagna un pallino di Banalità.  

- **Ricerca dell'atto**: Si recupera qualcosa di fondamentale per il Dreaming;
- **Ricerca di ispirazione**: Si ispira un mortale a diventare un'ispirazione lui stesso;
- **Ricerca del Sogno**: Si porta un mortale Banale a toccare il Dreaming;