# I Seeming

Il Seeming di un changeling non ha correlazione con il suo corpo da umana - invece, ciò che lo influenza sono la sua connessione al Dreaming, al Glamour, e a come vede la realtà. Ci sono tre Seeming, childling, wilder, e grump, e ciascuno ha cause diverse per l'ottenimento della Banalità, così come difese. Il cambio tra Seeming diversi non è il lineare childling > wilder > grump, ma può variare e si può persino tornare a uno stadio precedente.  

## Childling

Seeming della meraviglia di ciò che si ha attorno. Sono particolarmente resistenti alla Banalità, e sono naturalmente curiosi, cercando consiglio da chi ha più esperienza o provando cose nuove. I childling sono di solito costretti a maturare con l'età, ma alcuni riescono a trattenere questa meraviglia anche in età avanzata, a costo di sembrare eccentrici agli occhi di coloro che non sanno.  

Altre difficoltà che un childling può incontrare sono non essere preso sul serio anche dai propri pari, cadere in Bedlam più facilmente grazie alla propria vicinanza con il Glamour, e una tendenza a non pensare troppo alla conseguenza delle proprie azioni.  

### Corti

I childling sono molto fluidi nella loro fedeltà alle corti, e spesso la divisione tra Seelie e Unseelie è assai labile. 

- **Seelie**: I childling Seelie si godono la bellezza del mondo, e sono facilmente emozionati da ciò che li circonda. Cercano dappertutto fonti di magia anche nelle situazioni più banali e di aiutare gli altri rimanendo positivi.
- **Unseelie**: Gli unseelie sono dei mostriciattoli che non badano alle conseguenze delle loro azioni, anche se reca danno agli altri. Cercano di ottenere quanto più Glamour possono, e tendono ad essere egoisti.  

### Caratteristiche

- **Tempra**: Glamour +1
- **Trigger**: Rinnegare cose nuove, rifiutare rischi. Un mancato superamento di un tiro per Banalità non triggera Banalità - meglio fallire che non aver provato.  

## Wilder

I wilder sono le fate a metà tra la curiosità dei childling e la quiete dei grump. Sono creature di passione che ricercano e si godono ogni loro avventura, per quanto breve. Cercano sempre nuove esperienze, e preferiscono andarsene in un momento di gloria che svanire pian piano nella Banalità. Sono in una costante ricerca di misteri e delle loro risposte, e praticano spesso varie arti.  

Rifiutano la monotonia e la routine ancora di più degli altri changeling, abbandonando anche passioni coltivate a lungo se stanno diventando vecchie. Si considerano i protagonisti della propria storia, e perciò sono disposti ad affrontare rischi pur di arricchirla con gesta straordinarie.  

### Corti

I wilder tendono ad assumere i ruoli di eroi o criminali, ma dire solo così è semplificare troppo.  

- **Seelie**: Seguono fedelmente le loro passioni, che siano avventure o corteggiamenti o un qualche ideale. Niente si può porre tra un wilder Seelie e la sua missione, al massimo può essere distratto un po'.  
- **Unseelie**: Un wilder Unseelie paziente e determinato può essere la peggior fonte di sfortuna che uno può avere. Tendono a ribellarsi a tutto ciò che li circonda, e tendono a non scusarsi per le loro malefatte anche quando vengono scoperti, anzi giustificandole in mille modi.  

### Caratteristiche

- **Tempra**: Glamour +1 O Volontà +1  
- **Trigger**: Rifiutare un'opportunità di avventura. Questo non scatta quando si è già impegnati. Durante una missione uccidere changeling o chimere non è un trigger di Banalità.  

## Grump

I grump sono le fate che hanno accettato che la Banalità e il Disfacimento arrivano per tutti, e dunque pongono le loro speranze nella gioventù. Si vedono come fonti di conoscenza ed esperienza che elargiscono volentieri, ma gli altri Seeming li considerano lenti e inamovibili nei loro modi di fare.  

Sono abili nel rivedere piani senza tralasciare dettagli, e si sforzano di riparare i danni causati dalla gioventù dei childling e dei wilder. I grump sono particolarmente soggetti alla Banalità, e sono ligi alle regole e si appassionano della politica e delle relazioni tra changeling - è così che mantengono una relazione stretta con il Dreaming, dunque hanno una propensione ad affinare le loro abilità sociali.  

I grump possono tornare wilder dopo una improvvisa infusione di Glamour, specialmente se ottenuta durante un progetto o un'avventura, mentre una rivelazione improvvisa sulla bellezza del mondo li può persino riportare a childling. Talvolta per scappare alla Banalità i grump si rinchiudono nei Freehold, anche se isolarsi così è pericoloso.  

### Corti

Grazie alla loro esperienza i grump di entrambe le corti sono più efficaci nei loro compiti.  

- **Seelie**: I grump seelie si impegnano a ricercare e preservare le vie di corte e far capire perché sono importanti. Collezionare arte in varie forme è un metodo comune per ispirare gli altri.  
- **Unseelie**: I grump unseelie agiscono nell'ombra per le cause a loro importanti. Spesso causano zizzania e malcontento in gran segreto, per poi rilassarsi a guardare i frutti delle loro azioni.  

### Caratteristiche

- **Tempra**: Volontà +1  
- **Trigger**: I grump rischiano di ottenere  Banalità se non riescono a fornire quello che serve ai loro protetti. La definizione di 'fornire' cambia da changeling a changeling. Grazie alla loro esperienza, i grump possono stare in presenza di persone o in luoghi ricchi di Banalità senza che gli faccia effetto.  

# I Kith

Il kith di un changeling viene dal sogno che incarna, e definisce il suo aspetto e come si connette al Dreaming.  

## Boggan

I boggan nascono dai sogni di carità, servizio, vendetta, e del focolare domestico. Sono gran lavoratori e alquanto pettegoli. Finiscono naturalmente per gestire case, famiglie, o freehold, che siano i loro o altrui, e anche i boggan Unseelie sono ospiti eccellenti.  

Amano molto il gossip, hanno una grande curiosità innata, e sono talentuosi nel decifrare le relazioni di chi li circonda. Cosa fanno con le informazioni che raccolgono dipende dalla loro Corte.  

I boggan danno molta importanza al buon vivere e all'essere comodi. Grazie al loro talento in cucina spesso lavorano come chef, ma hanno anche lavori di altro genere, spesso manuali.  

**Affinità**: Attore  

### Aspetto

I boggan sono bassi e morbidi, dall'aspetto accogliente. Hanno capelli e sopracciglia folte e piccoli occhietti vivaci. Le loro mani e la loro pelle sono spesso segnate da anni di lavoro, e sono molto attivi.  

### Baldoria

Aiutare qualcuno con un lavoro spiacevole e/o tedioso, senza che questa persona mai lo venga a sapere idealmente, ma sicuramente senza farsi pagare.  

### Diritti di nascita

**Manualità**: Quando non sono osservati da non-boggan la loro velocità nel fare lavori manuali è triplicata. I boggan non possono mai fallire criticamente un tiro di Manualità.  

**Dinamiche sociali**: Con un tiro di Percezione + Empatia/Sotterfugio a difficoltà che parte da 5 un boggan può capire le dinamiche sociali di un gruppo.  

### Fragilità

**Voce del bisognoso**: Quando un boggan incontra qualcuno che davvero ha bisogno di aiuto deve tirare Volontà a difficoltà 8 per non aiutarlo in qualche modo. Questa Fragilità non si attiva con i nemici.

## Cluricauno

I cluricauni sono changeling provenienti dall'Irlanda che condividono il loro background culturale con la leggenda dei leprecauni. Sono cantastorie e intrattenitori con un amore per musica, lotte, e incensare gli animi del pubblico. Il loro modo naturale di catarsi e di rivelare i lati nascosti delle persone sono appunto le zuffe che spesso istigano.  

Hanno inoltre una passione per il collezionismo, e quasi ogni cluricauno colleziona qualcosa. Questo comportamento, così come l'enorme importanza che gli danno, ha creato le basi della leggenda della pentola d'oro. Queste collezioni diventano la base portante delle loro case, dove vengono spesso esposte orgogliosamente, perciò tendono a non portare persone in casa propria per evitare che vengano danneggiate.  

**Affinità**: Attore

### Aspetto

I clurichaun sono spesso bassetti di statura e solidi di costituzione, con orecchie a punta, capelli rossi e occhi chiari. Spesso si vestono con dettagli in verde nei loro abiti, ma tendono a mantenersi sul pratico. 

### Baldoria

I clurichaun raccolgono il Glamour nativamente dalla gioia che un collezionista prova nell'ampliare la sua collezione con qualcosa di speciale.

### Diritti di nascita

**Battito di ciglia**: A meno che il clurichaun non sia fermato con il ferro freddo, se si distoglie lo sguardo è in grado di dileguarsi riapparendo nella stessa area ma al di fuori del campo visivo. Se il changeling è trattenuto da legami o braccia questa abilità costa un punto Glamour.  

**Parole di battaglia**: I clurichaun sanno esattamente che dire per provocare qualcuno a incominciare una lotta (facendo tirare loro un tiro Volontà a difficoltà 8). La lotta non deve necessariamente includere il changeling.

### Fragilità

**Tesoro**: Spendere tempo con la propria collezione è di vitale importanza per un clurichaun. Passare una settimana lontano dai propri tesori è un trigger di Banalità.

## Eshu

Gli eshu vengono dai sogni delle popolazioni nomadi mediorientali, e prendono il nome da uno spirito Yoruba. Sono changeling intelligenti e dall'istinto innato di viaggiare. Sono narratori orali che non si lasciano sfuggire nessun tipo di storia. Anche se ascoltano volentieri le storie altrui, tendono ad essere molto privati sui rituali e le conoscenze proprie del kith.  

Gli eshu sono nomadici e raramente stanno a lungo in un posto solo, il che li rende un kith misterioso e difficile da farsi amico. Nei loro spostamenti seguono spesso il filo di una storia che hanno scoperto fino al suo svolgimento. Questo li rende un kith attivo anche nella politica del Mondo d'Autunno, specialmente gli eshu wilder.  

Gli eshu vivono dove gli è più comodo per viaggiare, e sono raramente legati a un solo posto chiamato 'casa', preferendo invece cambiare e vivere di ciò che hanno sulle spalle.  

**Affinità**: Scena

### Aspetto

Secoli di migrazioni e pellegrinaggi danno agli eshu la possibilità di poter sembrare di qualunque retaggio culturale, ma rimangono spesso legati alle loro origini mediorientali e asiatiche con pelle e capelli scuri. Hanno un aspetto longilineo e aggraziato, e si vestono con gran cura, scegliendo di seguire le mode del posto dove stanno al momento.  

### Baldoria

Gli eshu raccolgono naturalmente Glamour presenziando e partecipando a proteste e discorsi pubblici, specialmente quelle che hanno aiutato ad organizzare.

### Diritti di nascita

**Serendipità**: Gli eshu arrivano al posto giusto al momento giusto. A un bivio sanno che strada prendere, e normalmente non si possono mai perdere. Nel caso questo succeda per motivi magici si può spendere un punto Glamour per riportare l'eshu sulla retta via.  

**Forgiastorie**: Gli eshu guadagnano un punto esperienza extra quando partecipano a un'avventura che può far nascere una storia. Gli eshu non possono fallire criticamente tiri di Espressività o Empatia.  

### Fragilità

**Imprudenza**: Gli eshu non possono resistere a una scommessa o una sfida, e farlo è un trigger di Banalità per gli eshu.

## Nocker

I nocker sono, essenzialmente, l'incarnazione del sogno dell'inventore. Amano circondarsi di invenzioni e meraviglie più che di persone, e si contraddistinguono con la loro lingua tagliente e parole caustiche. Questi changeling sono a una costante ricerca di una perfezione nelle loro opere che non arriverà mai, giorno dopo giorno.  

Loro trovano trattare con le persone assai più difficile che costruire un qualche marchingegno, ma nel loro cuore sono creature romantiche. Purtroppo trattano la gente come dei macchinari, da sistemare finché non sono 'a posto'.  

**Affinità**: Prop

### Aspetto

I nocker hanno pelle rossastra in tutto il corpo tranne che in viso, che è bianco cadaverico a parte il naso e le guance rosse. Spesso si dipingono motivi spiraleggianti su guance e occhi. Spesso hanno capelli bianchi e cespugliosi come le loro sopracciglia. Se nei loro laboratori si vestono con solidi abiti da lavoro, a corte sono secondi solo ai sidhe per eleganza e senso della moda.

### Baldoria

Un nocker guadagna Glamour quando si mette a riparare oggetti mondani che non le appartengono, oppure quando lavora con altri inventori su qualche progetto innovativo.

### Diritti di nascita

**Fallo funzionare**: Un nocker è in grado di creare oggetti chimerici semplici e temporanei ma utili con qualunque cosa abbiano disponibile. Per creare con successo un oggetto bisogna tirare Intelligenza + Manualità a difficoltà variabile per i materiali usati. Quando si attiva questo Diritto possono essere presenti solo Kithain, a patto che questi ultimi non disturbino il nocker.  

**Aggiustatutto**: I nocker sono in grado di aggiustare di tutto, che sia chimerico o mondano. Si possono fare due tipi di tiri: Intelligenza + Manualità per aggiustare l'oggetto in modo più tradizionale o Manipolazione + Intimidazione se si vuole far funzionare l'oggetto con un paio di schiaffi e un calcio. La difficoltà base è 5.

### Fragilità

**La perfezione è nemica del completamento**: Un oggetto creato o riparato da un nocker inevitabilmente ha una qualche piccola ma irreparabile imperfezione. Se usato in situazioni di stress, lo Storyteller può chiedere il tiro di un dado - con un 1, l'oggetto esplode.

## Piskie

I piskie sono un kith nato dal sogno di anonimato, e sono i messaggeri e i cercatori tra le fate. Talvolta fungono anche da spie. Sono caratterizzati dal fatto che sembrano appartenere a qualsiasi gruppo a cui si uniscano, e preferiscono la compagnia di mortali o altri kith. Anche se hanno un vero aspetto fisico, le caratteristiche principali che li accomunano sono gentilezza, compassione, essere buoni ascoltatori, e un po' di cleptomania.  

I piskie inoltre amano i bambini e sono sempre propensi a proteggerli. Sono corrieri e spie nate che amano viaggiare, e sono felici quando connettono con gli altri. Stringono raramente dei giuramenti.  

**Affinità**: Attore

### Aspetto

I piskie hanno un aspetto senza tratti distintivi, e cambia con il gruppo con cui sta viaggiando. Di default hanno un aspetto con la carnagione olivastra e i capelli argentei. Hanno orecchie appuntite e una corporatura solida.

### Baldoria

I piskie vengono ispirati quando sono immersi in un gruppo. Quando il suo gruppo ha delle esperienze altamente emotive, come perdite o nascite o altri simili eventi il piskey ottiene il Glamour. 

### Diritti di nascita

**Agile**: Gli agili e sottili corpi dei piskie sono fatti per torcersi e evitare i problemi. Non è sorprendente che i piskie spesso facciano parte di un gruppo di circensi. I piskie aggiungono un pallino in Destrezza anche se questo li porterebbe oltre al 5.  

**Mimesi**: Non importa dove vanno, i piskie sembrano sempre che ci appartengano. Il loro colore degli occhi, dei capelli, della carnagione, tratti del viso e vestiario sembrano tutti appartenere al gruppo con cui stanno viaggiando. Ogni changeling e entità sovrannaturale può fare un tiro di Percezione + Kenning (diff 8) per vedere oltre l'illusione.  

### Fragilità

**Mano di velluto**: Non è che i piskie siano ladri, ma nelle loro tasche appaiono oggetti di valore. Quando un piskey vede qualcosa che desidera non può fare altro che prenderlo, spesso anche senza accorgersene. Per resistere a questo impulso il giocatore deve fare un tiro di Volontà (diff 8). I piskie non sono sempre cauti con le loro azioni, ed è perfettamente possibile che vengano visti, anche se il loro Diritto di nascita *Agile* lo rende meno probabile.  

## Pooka

I pooka sono un kith spontaneo e, paradossalmente, sincero: prendono il ruolo di giullare di corte, e sono il sogno dell'umanità di vivere una vita libera e spensierata, come gli animali che sono liberi da aspettative e lavori.  

Vogliono togliere il dolore e la Banalità dal mondo, facendo tutto il possibile per strappare una risata. Mentono perché spesso la verità non è felice quanto una piccola menzogna. Le loro parole non sempre sono menzogne, ma possono essere anche mezze verità, e esagerazioni, e simili. 

**Affinità**: Natura  

### Aspetto

Tutti i pooka hanno delle caratteristiche dell'animale che rassomigliano, e hanno uno stile vistoso e unico.

### Baldoria

Fare uno scherzo particolarmente dettagliato che serve a buttare giù l'ego di qualcuno di importante, oppure passare tempo nella natura senza preoccupazioni.

### Diritti di nascita

**Mutaforma**: I pooka sono in grado di mutarsi in un animale a piacimento finché non è nel campo visivo di un mortale, e spendendo Volontà se sono visti da un fatato.  

**Confidente**: I pooka possono convincere chiunque ad aprirsi e a rispondere alle loro domande in modo sincero con un tiro di Persuasione contrapposto a Volontà.  

### Fragilità

**Falsità**: Quando a un pooka viene chiesta una domanda diretta egli deve rispondere con una menzogna, a meno che non si passi un tiro di Volontà.

## Cappuccio Rosso

Le fate nate dai sogni più cruenti e oltraggiosi, I cappucci rossi sono fate ribelli che vogliono colpire con i loro comportamenti estremi. Ciononostante, sono accettati nella società kithain grazie alla loro abilità come lottatori.  

Raramente si intromettono nelle politiche di corte, ma tutti tendono a lavorare per destabilizzare il potere che li governa, in un modo o nell'altro.

**Affinità**: Natura  

### Aspetto

I cappucci rossi hanno pelle grigiastra, occhi rossi, e denti appuntiti, ingialliti, e fin troppo affilati in bocche troppo larghe. Nei loro abiti comodi e robusti tendono ad avere un dettaglio in rosso.

### Baldoria

Provare un nuovo, sorprendente gusto, e celebrare il disgusto che prova qualcuno che hanno spinto oltre i limiti. Preferibilmente tutte e due queste cose assieme.  

### Diritti di nascita

**Appetito oscuro**: I cappucci rossi possono mangiare ogni cosa, serve solo un punto Glamour per digerire cose davvero dannose. Il loro morso può essere usato anche in combattimento.  

**Bullo temibile**: I cappucci rossi sono i maestri dell'Intimidazione, non possono fallire criticamente quei tiri e hanno -2 alle difficoltà.  

### Fragilità

**Caratteraccio**: A causa della loro cattiva nomea e carattere abrasivo, i cappucci rossi hanno un +2 alle difficoltà a tutti i tiri sociali che non siano di Intimidazione.

## Satiro

Fate nate dalla passione e dal piacere in tutte le sue forme. Non hanno limiti nei loro appetiti, e fanno tutto con notevole energia e intensità. Sono molto generosi, dividendo tutto e tutti, ma non rimangono a lungo su una singola passione.

**Affinità**: Fae

### Aspetto

I satiri famosamente hanno gambe pelose da capra e zoccoli, e gli spuntano delle corna dalla fronte. Si vestono leggeri e selvaggi.

### Baldoria

I satiri coltivano il loro Glamour condividendo una passione e intense emozioni con un partner.

### Diritti di nascita

**Dono di Pan**: La passione che i satiri hanno nel fare quello che amano influenza anche altri, portandoli a disinibirsi e soddisfando le proprie voglie più oscure.  

**Prestanza fisica**: I satiri aggiungono un palino in Costituzione, e non possono mai fallire criticamente un tiro di Atletica.

### Fragilità

**Maledizione della passione**: I satiri sono spesso vittime di sbalzi d'umore, mostrando le loro emozioni apertamente. Resistere alle tentazioni è per loro un trigger di Banalità.  


## Nome

**Affinità**:

### Aspetto
### Baldoria
### Diritti di nascita 
### Fragilità


Selkie
Sidhe Arcadiano
Sidhe d'Autunno
Sluagh 
Troll

---

Ghille Dhu
Korred
Marino
Morganed
Oba
Strega di fiume
Wichtel
Wolpertinger

---

Amante cigno

