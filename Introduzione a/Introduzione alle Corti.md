# La Corte Seelie

La Corte della luce, della nuova vita, dell'ordine. I suoi principi si incentrano sulla comunità, mantenere l'armonia, e la legge e le tradizioni che la tiene assieme.  

## I Principi

### Morte prima del disonore

Tutti hanno dei doveri, e il fatto che tutti li compiano è quello su cui si fonda l'ordine e la società. L'onore è il simbolo di un changeling che soddisfa il suo ruolo; non riuscirci comporta delusione in se stesso e la delusione di chi contava su di lui. E' meglio morire per difendere la società che conta su di lui che sopravvivere e vivere con la delusione di aver fallito.  

### L'amore vince su tutto

L'amore è la più grande virtù, e tocca ogni aspetto della vita di una fata, ed è il legame che tiene assieme una comunità. Chi agisce spinto dal vero amore non può essere fermato da niente e nessuno.  

### La bellezza è vita

La bellezza è dappertutto. Non è solo un'estetica, ma chi è vero con se stesso ottiene vera bellezza - non si deve sottostare agli standard della bellezza mondana. Tutto ha una sua grazia, anche il dolore e l'oscurità, e la sua impermanenza è la base del Glamour.  

### Mai dimenticarsi un debito

La società non può andare avanti senza giustizia, dunque bisogna ripagare sempre con qualcosa di uguale valore a quanto si è ottenuto. Lealtà merita fedeltà, mentre astio merita odio. Questo può avvenire tramite il sistema legale dei Kithain, oppure, se si cerca vendetta o pagamento in misura corretta allo sgarbo, potrà essere soddisfatto privatamente. Il più grande debito di un changeling Seelie è verso la società che l'ha cresciuta permettendole di scoprire chi è davvero.  
# La Corte Unseelie

La Corte della notte, della libertà, del caos. Si pone come nemica ultima della Banalità, vista come conformismo e paralisi della creatività, e del dover sottostare al volere della società che soffoca il vero io dell'individuo. 

### Il cambiamento è un bene

Il cambiamento è l'essenza del Glamour, e tutto ciò che non cambia è morto. Persino un cambiamento negativo o difficile è preferibile alla stasi.

### Il Glamour è gratis

I Kithain necessitano di Glamour per vivere, dunque avere accesso a del Glamour dovrebbe essere gratis. Accumulare Glamour senza usarlo permette solo l'espansione della Banalità nel mondo.  

### L'onore è una menzogna

L'onore è una gabbia che intrappola i Seelie. Delle regole personali vanno bene, ma ciò che rinforza lo status quo non può essere sopportato, e l'onore può essere corrotto e, anche se rimane puro, può portare chi lo segue a fare cose terribili anche a se stesso. 

### Passione prima del dovere

I Kithain non sono semplici ingranaggi in una macchina, sono individui con passioni e sogni. Hanno dunque il diritto di prioritizzare il coltivare queste passioni che servire un qualche capo per un nebuloso 'bene comune'. La passione e la spontaneità dovrebbero essere celebrate, non punite.
