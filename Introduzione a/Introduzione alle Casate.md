# Casati Seelie

## Beaumayn
*Pronuncia: Bòmain*
*Soprannomi: Stelle Oscure, Disperati (v)*

Un casato molto solitario che occupa la nicchia di cacciatori di Thallain e di estremisti della Corte delle Ombre. Hanno il dono della profezia, e sono molto fedeli ai loro pochi amici.  

I Beaumayn tendono ad essere persone isolate sin da giovani, appassionati di storia nascosta e occulta. Alcuni hanno sogni profetici prima della loro Crisalide. Pochi sono Unseelie, e sono spesso comunque disprezzati e emarginati anche nel casato stesso.  

**Dono**: I Beaumayn hanno un punto di Percezione gratis, -1 alla difficoltà dei tiri di Kenning normali, -2 ai tiri di Kenning che riguardano i Thallain, e non possono fare fallimento critico in questa Abilità.   

Una volta per storia, in un'occasione decisa dallo Storyteller, il personaggio riceve una visione profetica o un sogno premonitore, spesso dai temi scuri e spiacevoli. Per interpretare questo sogno si può fare un tiro di Intelligenza + Enigmi a difficoltà pari a (9 - Rimembranza).     

**Difetto**: I Thallain possono percepire gli appartenenti del casato Beaumayn con un tiro di Percezione + Kenning a difficoltà 7. Un successo rivela la presenza del nobile,anche se non la sua posizione esatta.  

**Esilio**: I Beaumayn non furono esiliati ma vennero imprigionati a causa di una famosa eresia, in cui il Duca Geremin disse di aver incontrato lo spirito della sua amante che gli rivelò che il ferro freddo liberava l'anima delle fate. Furono liberati solo in seguito all'Evanescenza per tornare a cacciare i Thallain.  

**Fazioni**: I *Portatori dell'Esodo*, occultisti che credono all'eresia del ferro freddo e cercano la Via del Ferro da percorrere per portare i fatati ad ottenere la propria vera ricompensa. Si trovano principalmente su un MMORPG con server privati per scambiarsi informazioni. I *Cavalieri della Buona Mano*, una società guerriera che difende da chimere e Thallain i Kithain che ne hanno bisogno e addestrano altri alla loro buona lotta.
 
## Dougal
*Pronuncia: Dùgal*  
*Soprannomi: Fabbri, Spezzati (v)*  

I membri del casato Dougal sono indefessi lavoratori che perseguono la missione di raffinare sempre più la loro arte. Grazie a ciò hanno la reputazione di essere onesti, anche se un po' burberi.  

Hanno un legame stretto con i Gwydion, ma la loro politica sta maturando in una direzione diversa alla loro, in quanto sono a favore di popolarizzare la creatività anche nella scienza e nell'invenzione per cercare di allontanare l'umanità dalla Banalità sostenendo le piccole imprese e i fai-da-te. I membri Unseelie della casata sono famosi per la loro totale mancanza di preoccupazione per le conseguenze che le loro invenzioni possono avere nel mondo.  

**Dono**: Una volta per storia i Fabbri possono trasformare i propri punti Volontà in punti Glamour e viceversa se stanno intraprendendo una missione difficile creativa o fisica.  

Inoltre una volta per sessione può spendere un punto Glamour per abbassare di 2 la difficoltà di tutti i tiri di Manualità per il resto della scena.  

**Difetto**: Per ogni pallino di Titolo che ha il personaggio una parte del suo corpo deve essere sostituita da una protesi meccanica, costruita da lui stesso o acquisita magicamente con il titolo. Queste protesi non sono necessariamente visibili nel Seeming mortale.  

Ogni due protesi (arrotondate per eccesso) il personaggio soffre di un malus di -1 ai tiri di Affinità animale, Empatia e Sotterfugio. Se la protesi viene toccata da del ferro freddo smette di funzionare finché il metallo non viene rimosso.  

**Esilio**: L'Esilio dei Dougal avvenne a causa della loro passione per la tecnologia mondana e la loro convinzione che anche i perfetti fatati di Arcadia potessero migliorare usandola. Girano inoltre leggende su invenzioni che sono fallite in modo spettacolare.  

**Fazioni**: Gli Ingegneri Discordiani, un gruppo che crede nella libertà di informazione e sabota sistemi di sicurezza. La Caravana Epicurea, un gruppo di appassionati di baracchini e camioncini che vendono cibo. La Lega della Temperanza, malviventi che 'temprano' le passioni fuori controllo di alcuni Fabbri. La Società della Fabbricazione, un gruppo di magnati che sponsorizzano e coltivano talenti di artigiani locali e online, concentrandosi su high-tech e innovazioni. Affare Serio, un gruppo di costumisti e cosplayers molto appariscente. Gli Antiquari, studiosi del passato e collezionisti di reperti collegati alla storia del casato. Le Loriche, incantatori che vogliono costruire veri Tesori pregni di potenti Arti e dalla manifattura eccellente.  

## Eiluned
*Pronuncia: Elìned*  
*Soprannomi: Stregoni, Striscianti (v)* 

Il Casato dei Segreti, gli Eiluned sono grandi studiosi della magia, e sono collezionisti di segreti in quanto conferiscono potere. Venne fondato dalla sorella minore di Ailil, che disdegnò i suoi avvertimenti riguardo al Frantumo, causando una separazione tra loro.  

Grazie a quella premonizione gli Eiluned furono in grado di preparare bastioni per proteggersi dall'ondata di Banalità, alcuni dei quali esistono tutt'oggi. In seguito all'evento, molti Eiluned tornarono in Arcadia dopo aver selezionato dei siniscalchi adatti; tuttavia non riuscirono a predire che sarebbero rimasti così a lungo in Arcadia, e quando i contratti dei siniscalchi finirono questi diventarono per la maggior parte Unseelie per sopravvivere.  

Al loro ritorno i sidhe Eiluned aiutarono a deporre i popolani che avevano preso il potere durante la loro assenza. Servono principalmente come consiglieri anche se la loro affiliazione di Corte è difficile da capire. Al giorno d'oggi gli Eiluned sono ancora studiosi dell'arcano, ma questo non è più solo la magia ma anche certa tecnologia particolarmente bizzarra o utile. Per questo i sidhe Eiluned sono i più propensi ad essere esperti programmatori, e usano i loro talenti in vari modi per costruire strumenti utili alla società.  

**Dono**: I membri del casato Eiluned possono tirare Percezione + Kenning per identificare Arte e Reame di un cantrip o Scatenamento così come l'identità di chi lo sta lanciando. Inoltre hanno un -1 alla difficoltà di tutti i tiri di Gremayre.  

**Difetto**: Gli Eiluned sono notoriamente curiosi e ficcanaso. Se un membro del casato incontra un mistero, per quanto piccolo, e sceglie di non investigarlo, ottiene un punto Incubo.  

**Esilio**: L'Esilio degli Eiluned è il loro segreto più oscuro e meglio mantenuto. Varie dicerie sono: che Eiluned abbia commesso un crimine e abbia accettato l'esilio per tenerlo nascosto, che il casato abbia ottenuto un Tesoro maledetto, o che abbiano stretto un patto con dei maghi mortali o con un Alto Re Unseelie ora in esilio.  

**Fazioni**: Rothman & Soci è uno studio legale internazionale che aiuta i Kithain con problemi legali mondani. I Cavalieri della Chiave d'Argento sono un ordine cavalleresco volto a proteggere e gestire biblioteche di sapere esoterico. La loro controparte su internet sono i Cavalieri della Tela d'Argento. L'Ordine del Calar della Luna è un ordine dedito alla profezia, e serve qualunque fazione finché viene pagato.  

## Fiona
*Pronuncia: Fiona*  
*Soprannomi: Leoni, Cuori Veri, Malelingue (v)*  



- Fiona
- Gwydion
- Liam
- Scathach

# Casati Unseelie

- Aesin
- Ailil
- Balor
- Danaan
- Daireann
- Leanhaun
- Varich

