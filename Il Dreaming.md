Il Glamour è la linfa vitale del Dreaming. Il suo ciclo tra Mondo dell'Autunno e il Dreaming è essenziale per tenere sotto controllo la Banalità. Il Glamour è più di un'energia metafisica; è anche ciò che costituisce i mattoni di un mondo oltre il mondano. 

# Il Dreaming

L'intensità delle nostre emozioni, sogni e incubi è al suo punto più puro prima che le menti rimangano appesantite dalle esperienze della vita mondana. Memorie meravigliose si dissipano e cambiano con il tempo, fino a far rimanere solo frammenti rifiniti che riflettono le nostalgie della mente. Gli umani dimenticano. Il Dreaming no.  

## Che cos'è il Dreaming? 

Il Dreaming è Glamour. La sua esistenza è un riflesso delle migliori aspirazioni e delle paure più profonde dell'umanità. Tutti nascono con la capacità di essere un vero Sognatore - qualcuno che risuona con il Dreaming e crede in possibilità oltre a quanto sta di fronte a loro, ma con una spinta e una passione di creare e ispirare altri che penetra le forze oppressive della Banalità che li circonda. Il Dreaming si collega alle loro menti che nutrono la vera magia che è ciò che dà energia ai Kithain. Chiunque, ad ogni età, può sognare, ma solo i Sognatori possono sostenere davvero il Glamour nel mondo normale. Tutti gli altri sogni e paure finiscono in enormi collezioni di emozioni incontrollate che si mischiano con il Glamour, creando zone dove nascono sogni nuovi, instabili, e pericolosi.  

Il Dreaming è più di una forza metafisica che è necessaria a sostenere la vita e la magia dei Kithain, o a difendersi dall'incombente Lungo Inverno. Il Dreaming è anche un piano di esistenza separato dove reami fatati persi da tempo immemore sono inabitati da chimere e bestie estinte insieme ai Kithain che hanno lasciato o sono fuggiti dal mondo normale.  

Il modo più semplice di figurarsi il Dreaming è di pensare a tre strati, ciascuno in un piano diverso, che circondano il mondo. A sua volta ogni piano consiste di alti numeri di Sfere di Sogni che ospitano interi luoghi, nazioni, freehold, casate, o talvolta anche solo una semplice casetta di una strega dove si celano segreti. L'unico modo per viaggiare tra le sfere è tramite Trod, ma più lontano uno viaggia tra i piani più questi Trod diventano rari e instabili. I Kithain hanno chiamato questi piani rispettivamente il Dreaming Vicino, Lontano, e Profondo.  

Per la maggior parte di 600 anni, il Dreaming con le sue antiche terre sono rimasti davvero oltre la portata dei changeling, ma con il Risorgimento la situazione è cambiata. ora è un posto pronto per essere esplorato e riscoperto. Nonostante i suoi pericoli il desiderio di esplorare il Dreaming ha radici profonde nella cultura dei Kithain; vi esistono infatti regni antichi, freehold perduti, tesori, e conoscenze mistiche. Da qualche parte, nel più profondo del Dreaming Profondo, si ergono i cancelli di Arcadia, che aspettano di essere riscoperti.  

Il più grande pericolo per la sopravvivenza dei Kithain è proprio il piano stesso. Per sua natura il Dreaming è diametricamente opposto alla Banalità che esiste nel piano mondano. Una volta che i Kithain entrano in certe aree del Dreaming diventano soggetti a un lento processo di purificazione che eventualmente porta a uno sbilancio nella relazione tra Banalità e Glamour. Questo lo sanno tutti i changeling, ma molti scelgono di ignorarlo. Il Dreaming tira fuori la natura fatata più intensa che c'è in loro, portando una sensazione di libertà dal corpo terreno.  

# Meccaniche del Sogno

Entrare nel Dreaming cambia la natura dei personaggi changeling, migliorando la loro capacità di manipolare la magia e rinforzando la loro natura fatata. Questo comporta cambi al sistema di gioco che dipendono dal piano. Cambiare piano sostituisce le alterazioni precedenti; quando si entra in un nuovo piano del Dreaming, sia che ci si stia avvicinando o allontanando dal Mondo d'Autunno, le regole di quel piano sono le uniche che sono in vigore.  

### Il tempo, il viaggio, e il Dreaming  

Il tempo funziona in modo diverso nel Dreaming che nel Mondo d'Autunno, ma non è così semplice che basta dire che a un minuto in un mondo equivale a un'ora nell'altro. Il tempo semplicemente passa in una proporzione fluida e cangiante. è possibile entrare in un trod nel Nord America, imbarcarsi in un viaggio che pare durare decenni, e lasciare il Dreaming in Scandinavia minuti dopo aver lasciato il punto di partenza nel mondo mondano.  

La storia è zeppa di leggende e favole che parlano di come mortali si perdano, riapparendo solo decenni dopo come se non fosse passato un minuto - o che spariscono per un breve periodo, ritornando più vecchi di decenni.  

### Il sistema di purificazione della Banalità  

Una volta che i changeling superano la Valle delle nebbie il Glamour purificato del Dreaming comincia a depurare i visitatori dei pesi che la vita mondana pone sulle loro spalle. Per quanto questa purificazione eventualmente riduce il punteggio di Banalità a 0 questo effetto dura solo per la durata della visita del Dreaming Lontano e Profondo. Tuttavia neanche questo potere può portare il punteggio di Banalità permanente sotto l'1 - i changeling rimangono collegati alle loro spoglie mortali, non importa quanto cerchino di sfuggirci.  

I giocatori possono ridurre il punteggio di Banalità dei personaggi di 1 per giorno finchè non raggiunge 0. Oltre a quel momento, mantenendo che il personaggio rimanga attivo nel Dreaming - facendo missioni, interagendo con i nativi, esplorando, ecc. - un pallino di Banalità diventa 10 punti dopo una settimana, facendo ricominciare il processo di perdita di un punto per giorno. Questo fa sì che anche coloro che sono più segnati dalla Banalità possono entrare nel Draming Profondo, se sono in grado di superare e sopravvivere alle molteplici sfide e impressioni del mondo chimerico.  

Una volta che un personaggio lascia il Dreaming Profondo il livello di Banalità ritorna a quello di partenza. Solo Tesori leggendari e Quest possono rimuovere punti permanenti di Banalità.  

## Il Dreaming Vicino  

Nel Dreaming Vicino valgono le seguenti regole:
- è più semplice lanciare cantrip mentre si è nel Dreaming Vicino. La difficoltà base è abbassata a 7. 
- Tutto ciò che è chimerico diventa solido e tangibile nel Dreaming, includendo compagni chimerici, la voile, e il mien dei changeling.  
- Il Dreaming non fa distinzione tra danni e morte chimerici e fisici. Una changeling che subisce uno dei due tipi di morte nel Dreaming muore, con la sua anima che passa a reincarnarsi o sparisce in luoghi sconosciuti nel caso dei Sidhe Arcadiani. Per coloro che hanno un'ancora nel Mondo d'Autunno la morte significa che il corpo fisico cade in coma e deperisce.
- I Kithain che entrano in Bedlam mentre viaggiano nei trod diventano uno degli Onus - esseri fatati con la missione di proteggere il passaggio dai futuri viaggiatori.
- I mortali che entrano con il corpo nel Dreaming obbediscono alle sue leggi. La morte nel Dreaming è un problema grosso dato che la Banalità contenuta nel cadavere può spargersi e danneggiare i dintorni. Per evitare questa situazione il Dreaming sposta le spoglie automaticamente in una delle destinazioni finali delle Vie di Balor.  

## Il Dreaming Lontano

Entrando nel Dreaming Lontano i changeling attraversano una seconda Crisalide. Mentre memorie perdute di vite passate rifluiscono nella mente, i corpi e i vestiti dei changeling si trasformano in uno stile che più si confà al sogno che è rappresentato dal loro kith, anche se pure la Corte e i Retaggi influiscono sull'aspetto esteriore.  

Esempio: I Boggan si abbassano di statura mentre i loro abiti diventano più semplici. Una boggan unseelie che ha passato la sua vita nella violenza ottiene fauci affilate, una dal cuore d'oro può ottenere invece un nasino tondo per evidenziare la sua natura tenera. Come con tutte le cose importanti, discuti del cambiamento del personaggio con lo Storyteller.  

### Meccaniche generali

- Tutte le meccaniche generali del Dreaming Vicino rimangono in effetto. Tutti i cambiamenti portati dal cambiare piano sovrascrivono le regole vecchie.  
- Tutti i cantrip lanciati nel Dreaming Lontano diventano Wyrd. Inoltre i cantrip non costano più Glamour, anche se si può scegliere di spendere punti per effetti in più. La difficoltà base diventa 6.  
- Si aggiunge un dado alla riserva quando si Scatena un'Arte.
- Il Dreaming comincia a purificare la Banalità. I changeling riottengono un punto di Glamour temporaneo all'ora. Cibo e bevande su decisione dello Storyteller possono fornire punti extra.  

## Diritti di Nascita  

- **Acume**: Aggiungi un altro tiro che il personaggio non può fallire criticamente. Abbassa la difficoltà di alcuni aspetti di un'Abilità di 2 e di alcuni ancora più circoscritti di 3.  
- **Magia**: I Diritti di Nascita magici non richiedono Glamour per funzionare. Abbassa la difficoltà di ogni tiro di 3. Se essere visti limita l'attivazione del Diritto ora è possibile usarlo senza effetti collaterali anche se visti.
- **Vantaggio**: Aggiungi 2 livelli o pallini al punteggio dell'Attributo di Nascita, dei livelli di salute, o di Volontà. Se il bonus dipende da un altro fattore, discuti un equivalente di questo effetto (es: modi e tempi per riottenere Volontà).  

## Fragilità

- **Compulsione**: Il personaggio ha una necessità crescente di sfogare il suo tratto negativo. Raddoppia tutti i costi di Volontà e aggiungi 4 a tutte le difficoltà per evitarne gli effetti.
- **Maledizione**: Raddoppia gli effetti che soffre il personaggio se la Fragilità si applica ad un Tratto. Aumenta la severità della maledizione, limitando ulteriormente il personaggio nelle sue interazioni con il mondo. La Fragilità del personaggio si manifesta più forte - uno sluagh deve spendere Volontà per comunicare verbalmente.
- **Inettitudine**: Raddoppia il tempo necessario per azioni, e incrementa la difficoltà dei tiri per la Fragilità di 4.  

## Il Dreaming Profondo

Le memorie delle vite passate inonda le menti dei visitatori, ma diversamente dal Dreaming Lontano, rimangono con i personaggi. Per la durata della loro permanenza tutti gli esseri chimerici hanno **Rimembranza ⦿⦿⦿⦿⦿** e una chiarezza di mente impossibile da avere nel Mondo d'Autunno. Entrare negli angoli più profondi del Dreaming - a parte Arcadia stessa - cambia nuovamente l'aspetto dei personaggi. La rappresentazione della propria essenza nell'aspetto raggiunge il suo picco, dove i troll diventano giganti imponenti, e i sidhe diventano radianti al punto che rappresentano tutta la bellezza e l'ira che il Dreaming sa evocare. Ricorda che in questo reame i changeling tornano ad essere entità soverchianti e divine come prima del Frantumo, e questo va tenuto in mente quando si alterano Diritto di Nascita e Fragilità.  

### Meccaniche generali
- Tutte le meccaniche generali del Dreaming Vicino e Lontano rimangono in effetto. Ogni cambiamento causato dal cambiamento di piano sovrascrive le regole vecchie.  
- I Prodighi e i mortali non incantati non possono entrare nel Dreaming Profondo. Sono mandati immediatamente al trod più vicino del Dreaming Lontano.  
- Il lancio normale di cantrip diventa caotico come uno Scatenamento. Applica le regole dello Scatenamento al lancio dei cantrip e controlla il numero di successi verso il totale di Arte + Reame. Invece di rendere le cose più semplici, i bunk cercano di portare all'ordine la magia fatata, diminuendo il numero totale di successi. I cantrip e gli Scatenamenti non costano Glamour.
- Aggiungi tre dadi quando si attua uno Scatenamento.
- Il Glamour è abbondante nel Dreaming Profondo. Oltre a recuperare un punto Glamour all'ora è possibile aggiungerne ulteriori consumando cibo da fate con il permesso dello Storyteller. Mortali incantati che mangiano e bevono incominciano a dimenticarsi delle loro vite mondane e delle loro responsabilità.  
- Aggiungi un punto permanente di Glamour mentre si rimane nel Dreaming Profondo.  

### Diritti di nascita

- **Acume**: Aggiungi un Tratto ulteriore che il personaggio non può fallire criticamente. Diminuisci la difficoltà di alcuni usi di un'abilità di 4 e alcuni più circostanziali riescono automaticamente (con successi uguali al punteggio dell'Abilità).
- **Magia**: I Diritti Magici non richiedono la spesa di Volontà o Glamour per funzionare. Abbassa a un terzo la difficoltà dei tiri. Il Diritto funziona anche con testimoni. Se il bonus è un effetto che si basa su Abilità, come la vista di un Sluagh di illusioni, non c'è più bisogno di un lancio di dadi.
- **Vantaggio**: Aumenta il punteggio dell'Attributo di Nascita, alla Volontà, o i livelli di salute di 4. Se il bonus dipende da un altro fattore, discuti un equivalente di questo effetto (es: modi e tempi per riottenere Volontà).  

### Fragilità

- **Compulsione**: Le compulsioni di una fata crescono a proporzioni mitiche, e non è più possibile spendere Volontà per resisterle.
- **Maledizione**: La Fragilità del personaggio si manifesta appieno. Gli Sluagh non possono affatto comunicare verbalmente, i troll muoiono spezzando contratti, e un graffio sulla propria pelle di foca lascia una ferita indelebile sull'anima della selkie.
- **Inettitudine**: Triplica il tempo di effetti negativi, e Fragilità che coinvolgono lanci di dadi falliscono automaticamente.  

---

# Le Nebbie dell'Oblio

I diversi livelli di Glamour e Banalità che sono in ciascuna persona agiscono direttamente sulle Nebbie. Più alto il livello di Glamour, meno il personaggio è scosso, mentre alti livelli di Banalità indicano un effetto crescente del mondo mondano.  

## Entrare nel Dreaming  

- **Tasso**: Sottrai il punteggio di Banalità al punteggio di Glamour per determinare il tasso d'entrata. Esempio: Lindolen ha 8 Glamour e 4 Banalità. QUesto significa che il suo posto nella tabella è a 4 Glamour. Invece il Lord Marco ha 3 Glamour ma 5 di Banalità, il che lo pone a 2 Banalità.  
- **Effetti delle Nebbie**: Vedi le note.
- **Passaggio del tempo**: Quanto a lungo le Nebbie affliggono il personaggio una volta entrato nel Dreaming.  

| Tasso       | Effetti delle Nebbie    | Passaggio del tempo |
|:------------|:------------------------|:--------------------|
| 10 Glamour  | Nessuno                 | Istantaneo          |
| 9 Glamour   | Memoria chiara          | Istantaneo          |
| 8 Glamour   | Confusione leggera      | 1 turno             |
| 7 Glamour   | Confusione leggera      | 2 turni             |
| 6 Glamour   | Disorientato            | 3 turni             |
| 5 Glamour   | Dejà vu                 | 1 scena             |
| 4 Glamour   | Vago ricordo            | 1 giorno            |
| 3 Glamour   | Confuso                 | 1 settimana         |
| 2 Glamour   | Stordito                | 1 mese              |
| 1 Glamour   | Sbalordito              | Permanente          |
| 0 Glamour   | Intorpidito             | Permanente          |
| 1 Banalità  | Preoccupato [^1]        | Permanente          |
| 2 Banalità  | Amareggiato [^1]        | Permanente          |
| 3 Banalità  | Impaurito [^1]          | Permanente          |
| 4 Banalità  | Arrabbiato [^1]         | Permanente          |
| 5 Banalità  | Adirato [^1]            | Permanente          |
| 6 Banalità  | Rifiuto [^1]            | Permanente          |
| 7 Banalità  | Colpito dalle Fate [^2] | Permanente          |
| 8 Banalità  | Demenza [^2]            | Permanente          |
| 9 Banalità  | Catatonico [^2]         | Permanente          |
| 10 Banalità | Vietato                 | Permanente          |

[^1]: L'individuo può entrare nel Dreaming solo se aiutato da un incanto. I Prodighi possono entrare in altro modi, ma sono confusi da ciò che vedono.  
[^2]: Oltre a quanto nella prima nota, il Dreaming prende nota di questi individui e attacca se agiscono in modo ostile.

**10 Glamour**: Il Dreaming si adopera attivamente a proteggerla e ad assicurarsi della sua sopravvivenza.  

**9 Glamour**: Il personaggio potrebbe soffrire di un minimo disorientamento nel Dreaming.  

**8 Glamour**: Anche se memorie di vite passate la inondano, la changeling è probabilmente più confusa che altro.  

**7 Glamour**: Il personaggio ottiene frammenti di immagini di vite passate. Cose e facce sembrano inquietantemente familiari.  

**6 Glamour**: Anche se il personaggio ricorda vite passate, rimane in uno stato di incredulità. Pochi degli eventi ricordati pesano sullo stato mentale, dunque può rimanere blasè in questa situazione.  

**5 Glamour**: Molte cose nel Dreaming sembrano familiari. Immagini del passato cercano di risorgere invano, e spesso si sente scorrere lungo la schiena un brivido senza saperne il motivo.  

**4 Glamour**: Il personaggio si ricorda solo immagini vaghe che non hanno nessuna connessione ad alcuna memoria coerente.  

**3 Glamour**: Il personaggio accetta i suoi dintorni, ma non si accorge dei molti cambiamenti che il Dreaming le impone sui suoi modi di fare e pensare.  

**2 Glamour**: Il Dreaming è un posto affascinante ma non dona nessuna memoria di vite passate.  

**1 Glamour**: Il Dreaming è un posto di nuove meraviglie e posti da esplorare, e il personaggio è spesso distratto da viste e rumori. La maggior parte dei mortali incantati sono in questo stadio quando entrano nel Dreaming.  

**0 Glamour**: Il personaggio in realtà non è cosciente del Dreaming anche mentre lo attraversa. Dopo un breve periodo le memorie della vita mondana impallidiscono finché non ci si dimentica di come fosse fare la fila o fare un lavoro di ufficio.  

**1 Banalità**: Il personaggio accetta che c'è qualcosa oltre al mondano ma evita di parlarne per paura di come gli altri possono considerare lei o il suo stato mentale.  

**2 Banalità**: Il personaggio si impaurisce e l'istinto di preservazione prende piede, anche se non capisce il perché. Si atteggia in modo ostile verso chiunque gli si avvicini.  

**3 Banalità**: La confusione sulle strane lande e i suoi abitanti riempie il personaggio. Tutto ciò che è nel Dreaming è spaventoso.  

**4 Banalità**: La confusione diventa odio. La maggior parte dei personaggi con questo livello di Banalità nel loro animo trasformano la loro esperienza in odio per andare a caccia di ciò che considerano i demoni nascosti del mondo.  

**5 Banalità**: Inabile di reggere ciò che vede, il personaggio si scatena verso chiunque sia a tiro mentre si batte con la sua stessa mente e la sua comprensione del mondo mondano.  

**6 Banalità**: Il personaggio rifiuta attivamente di credere in quello che vede ed è convinta di essere impazzita.  

**7 Banalità**: Il concetto stesso del Dreaming travolge il personaggio e non può fare altro che fissare il vuoto mentre è perso nei suoi pensieri in contemplazione.  

**8 Banalità**: Niente ha più senso. Il personaggio attacca tutto e tutti per tornare nel suo mondo.  

**9 Banalità**: La mente del personaggio si ritira in uno stato di incoscienza per non fargli sopportare il mondo che lo circonda.  

**10 Banalità**: Il personaggio non può entrare nel Dreaming. La sua sola esistenza è un affronto nei suoi confronti.  

## Uscire dal Dreaming  

- **Tasso**: Calcolato come in entrata.
- **Effetti delle Nebbie**: Vedi le note.
- **Passaggio del tempo**: Quanto a lungo le memorie del Dreaming rimangono prima di svanire.  

| Tasso       | Effetti delle Nebbie | Passaggio del tempo |
|:------------|:---------------------|:--------------------|
| 10 Glamour  | Nessuno              | Nessuno             |
| 9 Glamour   | Memoria chiara       | Nessuno             |
| 8 Glamour   | Lieve                | 1 settimana         |
| 7 Glamour   | Lieve                | 3 giorni            |
| 6 Glamour   | Sostanziali          | 1 giorno            |
| 5 Glamour   | Memorie vaghe        | 1 scena             |
| 4 Glamour   | Sogni                | 1 turno             |
| 3 Glamour   | Sogni                | Istantaneo          |
| 2 Glamour   | Sogni confusi        | 1 mese              |
| 1 Glamour   | Barlumi              | Permanente          |
| 0 Glamour   | Niente memorie       | Permanente          |
| 1 Banalità  | Incredulità          | Permanente          |
| 2 Banalità  | Confusione           | Permanente          |
| 3+ Banalità | Amnesia              | Permanente          |

**10 Glamour**: Ricorda tutto, ma quando rientra la Banalità le memorie incominciano a impallidire.  

**9 Glamour**: Ricorda la maggior parte di quanto è successo nel Dreaming.  

**8 Glamour**: Forti memorie che eventualmente scemeranno o diverranno confuse.  

**7 Glamour**: Memorie forti che diventano incredulità e diventano simili a sogni.  

**6 Glamour**: I dettagli più sottili vengono dimenticati. le vite passate cominciano a svanire e al personaggio rimangono in mente solo i punti più importanti.  

**5 Glamour**: Anche le memorie più importanti svaniscono, e rimangono solo dei dettagli. Tutto ciò che accade nel Dreaming viene considerato pari a un sogno.  

**4 Glamour**: Incontri passati venuti alla luce nel Dreaming diventano irrilevanti, e anche gli eventi e le rivelazioni più importanti sembrano poco importanti.  

**3 Glamour**: Anche se il personaggio considera come reale tutto ciò che è successo, le memorie sono troppo fioche per parlarne.  

**2 Glamour**: Era o un bellissimo sogno o un incubo terribile. Nulla di più.  

**1 Glamour**: E' passato del tempo. Quanto vola! Che cosa è successo? Non si ricorda nulla oltre che alla compagnia che si è avuto nel Dreaming.  

**0 Glamour**: Amnesia piena. E' passato del tempo e il personaggio non sa dov'era o cosa è successo. Non ha idea che sia successo nulla di strano, ed è convinto che tutto vada bene. Probabilmente ha avuto una brutta influenza, ed è per quello che era via.  

**1 Banalità**: Manca del tempo. Il personaggio si chiede se ha qualche disordine mentale che le ha causato l'amnesia.  

**2 Banalità**: Anche se la memoria è vuota, aiuto del tipo psicologico può estrarre delle immagini inquietanti se ci pensa abbastanza.  

**3+ Banalità**: Anche se il personaggio considera anche solo la nozione del Dreaming assurda, di tanto in tanto soffre di intensi flashback di eventi avvenuti durante la visita.  

---

# Il Dreaming Vicino

Il Dreaming Vicino prende il nome dalla sua vicinanza al Reame d'Autunno, creando immagini distorte delle città più importanti, o dando a una casa o a un freehold una controparte nel Dreaming. Infatti sin dal Risorgimento è diventato relativamente comune entrare nel Dreaming Vicino dalla porta d'ingresso di un Freehold nel mondo mondano e uscire nel Dreaming tramite la porta sul retro. Non tutti i Freehold sono collegati al Dreaming in questo modo, ma hanno sempre accesso a un trod che può essere aperto seguendo la procedura corretta.  

Una volta nel Dreaming, la Via Argentea brilla lucente per i viaggiatori, e questa brillio scema solo quando si avvicinano ai limiti del Dreaming Lontano. Il tempo nel Dreaming Vicino scorre più meno come nel mondo normale, ma grazie alla mancanza di Banalità è più semplice usare le Arti o lo Scatenamento.  

I colori nel Dreaming Vicino sono molto più vividi, i suoni più cristallini, e gli odori più intensi. Anche le emozioni sono alterate nel Dreaming Vicino; così l'amore è più ispirante e accattivante, e la paura davvero fa tremare fino alle ossa e manda brividi su e giù per la schiena. Talvolta vecchie memorie di vite passate tornano a galla, ma svaniscono in un momento, lasciando solo ombre emotive sul Kithain.  

Un aspetto misterioso del Dreaming Vicino sono i suoi effetti sulle persone comatose o in un sonno profondo, che sono mortali che talvolta appaiono come ombre viventi nei reami del sogno o nei trod. Anche se sono incapaci di toccare nulla, sono in grado di parlare con chimere e fate, oltre a scoprire l'esistenza della realtà chimerica. Una volta svegli in genere non si ricordano nulla, ma trattengono comunque la sensazione di avere riottenuto qualcosa di fantastico.  

## Il Firchlis  

La vicinanza al Reame dell'Autunno talvolta infligge potenti mutazioni al Dreaming Vicino. I Kithain descrivono l'effetto come onde increspate che mutano l'ambiente e le destinazioni e le entrate dei trod. I Changeling chiamano questi eventi Firchlis, e anche se loro stessi sono immuni ai suoi effetti questo può rendere un viaggio nel Dreaming più pericoloso ed emozionante. Anche se le dimore si sono dimostrate alquanto resistenti ai Firchlis, probabilmente grazie alla presenza permanente di changeling, i mobili e l'aspetto cambiano continuamente, anche se non in modo drastico.  

Bisogna anche dire che le mutazioni non sono solo cause di effetti terribili. Sin dal Risorgimento i changeling hanno scoperto dei freehold creduti persi nel Dreaming Vicino grazie al suo costante mutamento. Gli studiosi li considerano eccezioni, dato che non hanno trod che li colleghino al mondo mondano, o neanche delle ancore che li tengano stabili. Ciò nonostante i balefire bruciano attivamente e le mura difendono chi ci sta all'interno agli effetti di cambiamento del Firchlis, e quello che è ancora più strano è che durante la permanenza in questi freehold i Kithain smettono di essere purificati dalla Banalità.  

### Esempio: I mari dei sogni  

I vati oceani nel Dreaming Vicino celano segreti nelle loro profondità. Creature antiche dormono sul fondale, aspettando il momento giusto per risalire. I mari dei sogni sono il riflesso dei vari sogni nautici negli anni. Viaggiare per trod acquatici trasporta gli esploratori da isole mistiche e portali antichi verso aree più profonde del Dreaming. Grazie al loro legame con l'acqua i selkie sono i primi a dire che i mari sono spietati e contengono possibilità sconfinate.  

# Il Dreaming Lontano  

Il Dreaming Lontano è il secondo piano del Dreaming ed è un piano che riflette miti, sogni e idee che sono vecchie di centinaia se non migliaia di anni. Alcuni luoghi sono persino di prima del Frantumo, e anche se sono rari, i Kithain sanno che esistono e celano molti indizi importanti sul cosa sia accaduto durante quegli eventi cataclismici. Questi luoghi nascosti sono sopravvissuti perché il Dreaming Lontano non ha quel collegamento che il Dreaming Vicino ha con il piano mondano.  

I trod della Via Argentea rimangono il modo più sicuro di viaggiare, ma a causa dell'impatto che il Frantumo ha avuto sul Dreaming la maggior parte sono deboli, il che causa l'incantesimo di protezione di finire a metà strada. Per questo motivo e per il Firchlis che è impossibile mappare il Dreaming Lontano. Avvengono continuamente mutazioni che spostano i punti di connessione tra reami, il che significa che i viaggiatori devono riuscire a pianificare il loro viaggio fin lì. Detto questo esistono alcuni trod stabili che portano i viaggiatori alla famosa Valle delle Nebbie.  

Per entrare nel Dreaming Lontano i viaggiatori finiscono per dover attraversare la Valle delle nebbie. Questa connette il Dreaming Vicino e Lontano (essendo pur parte di quest'ultimo). E' un vasto paesaggio con foreste nebbiose, laghetti pacifici e piccole comunità campagnole. Prima del Risorgimento questo era uno dei pochi luoghi davvero stabili nel Dreaming che ricorda alle fate la bellezza di Arcadia e della pace che porta alle loro anime. Molti Kithain hanno costruito nell'area laboratori, taverne e alberghi, rendendolo un luogo popolare tra changeling e le chimere senzienti turisti che vogliono fuggire dal mondano per un po'. Purtroppo i ripetuti visitatori dal Mondo dell'Autunno hanno reso l'area stessa impaurita della loro Banalità, creando chimere più oscure e pericolose e simili fate che controllano certe parti di questo reame.  

A causa del rischio di Bedlam solo le chimere e i changeling più forti possono abitare nel Dreaming Lontano. Infatti alcuni Kithain vedono il Dreaming Lontano come un ospizio dove vanno quando davvero non riescono più a sopportare il ritorno alla Terra dopo aver sperimentato la gloria del Dreaming. Questi changeling ritornano brevemente nel mondo mondano per fare gli addii e sistemare i loro affari per poi trasferirsi nel Dreaming per vivere la loro esistenza prima di cadere in Bedlam o morire. Non importa chi decida di vivere lì, lasciano un'impronta sul paesaggio chimerico in un modo o nell'altro, il che di solito attrae qualcuna del vasto numero di chimere senzienti che vi abitano per viverci assieme. Costruire delle abitazioni di solito è più semplice che nel Dreaming Vicino grazie alla sovrabbondanza di materia dei sogni e grazie al fatto che la loro magia è più forte su questo piano.  

Anche se è raro è possibile finire nel Dreaming Lontano senza volerlo. Questo accade talvolta quando una bestia mitica come un drago o un roc visitano il Dreaming Vicino e acciuffano il Kithain prima di tornarsene nella loro tana con la preda. Un altro modo più inaspettato di entrata è dovuto alla natura mutevole del Firchlis che cambia il suo punto d'entrata in uno a caso nella Valle delle nebbie. Una volta che i viaggiatori emergono dalla Valle sono entrati davvero nel Dreaming Lontano.  

I dintorni del Dreaming Lontano appaiono ancora più vividi e puri che quelli del Dreaming VIcino a causa della sua distanza dal mondo mondano. Metaforicamente parlando non ci sono sfumature di grigio, dunque una brezza leggera diventa subito una tempesta tuonante con lampi e fulmini. Allo stesso modo le montagne sono più massicce e maestose, e l'acqua dei ruscelli sbrilluccica in trasparenza con il suo contenuto di Glamour.  

Gli incontri nel Dreaming Lontano sembrano sempre incredibilmente strani dato che la sua distanza dal Mondo dell'Autunno significa che non c'è una gran logica da seguire. Gli enigmi non avranno mai forma si semplici soluzioni matematiche dove sommare due numeri dà una soluzione, invece potrebbe essere neanche una risposta vera e propria ma una reazione o un'emozione. Questa logica cangiante rende difficile usare Gremayre per analizzare le situazioni, dando un +2 alle difficoltà di tutti questi tiri.  

Per entrare nel Dreaming Profondo i viaggiatori devono attraversare uno dei 13 cancelli magici che sono protetti da trappole, creature, puzzle, e persino memorie chimeriche di antichi cavalieri sidhe con il comando di tenere via i popolani. Fino a 15 anni fa [dal 2018] stavano 14 cancelli, ma durante l'Evanescenza uno sembra essere crollato e svanito. le sue rovine sono perdute, ma in quel luogo ci potrebbero essere indizi su cosa è successo, sempre che qualcuno riesca a trovare un trod che porti lì.  

### Esempio: Laboratorio Halostiano

Ci sono leggende tra i Kithain che riguardano un diplomatico, alchimista, e stratega illustre chiamato Halostian, vissuto durante la Guerra degli alberi. Le sue conoscenze furono essenziali per sconfiggere il Sogno Oscuro e anche se dopo è scomparso senza lasciare traccia il suo laboratorio ancora esiste nel Dreaming Profondo. Arrivarci non è comunque un'impresa semplice, dato che è necessario lasciare la Via Argentea e attraversare la maledetta Via Crepuscolare per le Paludi Pallide prima di poter mettere piede nel dominio che una volta era di Halostian. Ciò che si sa meno di lui è che aizzava i suoi nemici l'uno contro l'altro, lasciandosi raramente coinvolgere. Il suo dominio è zeppo di trappole e veleni che sconvolgono la mente, e molti avventurieri sono morti per mano dei loro amici mentre cercavano di attraversare il laboratorio inesplorato.  

