Per mantenere la loro connessione con il Dreaming i changeling devono avere del Glamour. Senza si perderanno nelle Nebbie, o peggio perderanno tutto ciò che li rende fatati e si Disfaranno. Hanno bisogno di ottenere Glamour costantemente trovando mortali che o ce l'hanno o sono in grado di produrne. In alcuni casi i changeling possono ottenere del Glamour da altri fatati. In casi ancor più rari alcuni Kithain riescono ad attingere nelle loro metà mortali per creare da soli il Glamour necessario senza prenderne da altri. Questi metodi di ottenimento del Glamour vengono chiamati Epifanie.  

Sia i Seelie che gli Unseelie riconoscono cinque vie per raggiungere l'Epifania, anche se entrambi hanno un divieto verso l'uso della Rapsodia. Ovviamente solo bandire qualcosa non cancella la conoscenza di come farlo, e alcuni changeling la compiono lo stesso per bisogno o sfizio.  

Un'Epifania è un momento travolgente di sensazioni assolute quasi troppo intense - incantamento emotivo, estasi orgasmica, e il compimento di tutto ciò che i fatati sono stati, sono, e mai saranno - di connessione momentanea con il cuore del Dreaming. Le Epifanie più forti si dice abbiano perfino cambiato la Corte o la personalità di base di un changeling, almeno temporaneamente.  

I mortali che possono generare Glamour in genere sono artisti di qualche genere o qualcuno con un particolare spirito creativo. Che siano pittori, scultori, musicisti, attori, architetti, scienziati, innovatori, ricercatori, chef, o anche solo bambini che sognano meraviglie stupende, tutte queste persone speciali sono ancora in contatto con i propri sogni. Non tutti gli artisti possono attingere abbastanza ai loro sogni per generare Glamour, dunque i changeling viaggiano per il mondo alla ricerca di quelli che possono.  

# La Fantasticheria (La Via dell'Ispirazione)

La Fantasticheria, considerata la Via più nobile per ottenere Glamour, richiede che un changeling spenda del tempo a 'coltivare' un mortale, ispirando il Sognatore ad attingere al Dreaming. Il mortale, ispirato, dunque crea un'opera infusa di Glamour. I Kithain preferiscono questo modo perché è sostenibile: il mortale può creare più di un capolavoro continuando a ispirarlo. E' anche meglio per il creatore, dato che così si genera il Glamour lentamente invece che strapparglielo (come nel Saccheggio e nella Rapsodia).  

Anche se la Corte Seelie preferisce la Via della Fantasticheria per raccogliere Glamour, gli Unseelie spesso la considerano troppo dispendiosa in tempo per troppo poco guadagno. Ciò non significa che gli Unseelie non usano Fantasticheria, persino come loro Via preferita, semplicemente significa che l'ispirazione che danno può essere più caotica o inquietante. L'oscurità riflessa nelle vite e opere di Vincent Van Gogh, Edgar Allan Poe, Hieronymus Bosch, e Kurt Cobain, per nominarne alcuni, sono tutti esempi di elementi Unseelie.  

Coloro che seguono la Via di Fantasticheria come Via primaria di solito sono muse o patroni dei loro artisti. I Kithain devono studiare e conoscere i loro soggetti. Questa conoscenza dà al changeling la chiave per capire cosa ispira il mortale, e che parole e azioni sono le più efficaci a capire che cosa porterà a compimento l'opera del mortale. Una relazione a lungo termine è essenziale per aiutare il mortale a creare arte che è più di impatto, e dunque più piena di Glamour. Più tempo e creatività il fatato spende con il Sognatore più emozionante sarà l'arte e più Glamour produrrà.  

Molte di queste relazioni sono amorose, anche se può essere rischioso sia per il fatato che per il mortale. L'amore genuino può produrre le più stupende celebrazioni di splendore artistico, ma l'amore può facilmente diventare ossessione verso il Kithain invece che l'arte. Allo stesso modo se l'umore o i sentimenti del Kithain cambiano l'amore può diventare rabbia o gelosia, e quello che era una protettiva Fantasticheria può diventare un amaro Saccheggio o una Rapsodia piena d'odio e punizione.  

Una musa vive la Fantasticheria e ottiene Glamour venendo esposto al prodotto creato dal Sognatore. Questo può essere una cosa qualunque, una poesia, una canzone, un romanzo, un dipinto, un'esibizione di balletto classico, o un pasto meraviglioso. Talvolta l'ispirazione della musa è così centrale all'opera, e questa è così potente, che il Kithain patrono riceve Glamour ogni volta che la creazione meraviglia un nuovo pubblico.  

In seguito l'effetto dell'opera si diluisce più persone sono esposte all'opera. Questo contatto ripetuto con i mortali significa che perde l'abilità di generare altro Glamour. Hai mai sentito una canzone alla radio che ti è piaciuta, ma una volta che viene ripetuta all'infinito diventa solo irritante? Un'esibizione live di una nuova opera potrebbe rilasciare un sacco di Glamour, ma la maggior parte viene persa se questa viene redistribuita in CD o film. Ecco perché molte grandi opere d'arte sono nascosti al pubblico e vengono invece tenuti in collezioni private, così che possano mantenere Glamour più a lungo. Questo tipo di restrizione tuttavia va contro il pretto principale dell'ispirazione, cioè che appartiene a tutti e non deve essere accaparrato. L'eventuale perdita di Glamour inoltre significa che i Kithain devono continuare a ispirare affinché i loro mortali continuino a produrre Glamour con le loro opere.  

## Soglie della Fantasticheria

Ciascuna delle antiche muse greche era patrona di un particolare tipo di arte. Ogni changeling richiama questo fatto avendo una specialità con cui ispira gli artisti a creare grandi opere produttrici di Glamour. Questo solitamente riflette il modo in cui il changeling stesso viene ispirato nella sua vita.  

Ciascun giocatore può scegliere una specialità, chiamata Soglia della Fantasticheria, durante la creazione del personaggio. Se il personaggio incomincia senza può anche ottenerla durante il gioco. E' anche possibile cambiare la propria Soglia, ma i Kithain possono sempre averne solo una alla volta. Ogni giocatore può decidere di seguire un Sognatore, che sia un ballerino, una scrittrice, o anche una dottoressa, perché raggiunga nuovi traguardi nel suo lavoro.  

**Sistema**: Per generare Glamour il personaggio deve capire cosa ispira il Sognatore. Tira Percezione + Kenning (difficoltà 8); il numero di successi indica quanto tempo il personaggio deve spendere con il Sognatore per capire cosa lo rende creativo.  

| N° di successi |             Tempo con il Sognatore |
|---------------:|-----------------------------------:|
|     1 successo |                            Un mese |
|     2 successi |                      Due settimane |
|     3 Successi |                      Una settimana |
|     4 successi |                          Un giorno |
|     5 successi | Connessione istantanea, poche ore. |  

Una volta che il personaggio capisce il soggetto deve spendere del tempo con il Sognatore, che sia qualche ora o un mese. Più tempo si spende a ispirare, migliore sarà il prodotto finale.  

Lancia Persuasione + un'Abilità che centri con la situazione, il kith del Kithain, e la situazione (Empatia è la scelta più ovvia, ma non tutti i Kithain comprendono le persone a livello emotivo, e possono scegliere di ispirare tramite Espressività, Autorità, o persino Intimidazione). La difficoltà è 6. Il changeling ottiene un numero di punti Glamour pari al numero di successi. Se il changeling è stato particolarmente paziente o ispirante la Storyteller può scegliere di abbassare la difficoltà al tiro o di aggiungere 1 o 2 punti Glamour ai successi. Se il tiro fallisce il personaggio deve spendere un'altra settimana studiando il soggetto prima di riprovare. Se il fallimento è critico ha spinto troppo in là il Sognatore, che rifiuta completamente l'idea e ha un blocco creativo. Nel caso questo succeda il Sognatore perde temporaneamente l'impulso di creare. La Storyteller deve tirare la corretta combinazione di Attributo + Abilità a difficoltà 6 per il Sognatore per determinare quanto ci vorrà prima che possa essere nuovamente ispirato, seguendo la tabella sopra. Il personaggio che cerca di essergli musa deve ricominciare da zero.  

Il changeling non deve necessariamente agire da musa secondo la Soglia di Fantasticheria, ma se lo fa e lancia cinque o più successi nel lancio finale di ispirazione ottiene un pallino di Glamour!  

## Lista delle Soglie di Fantasticheria

- **Ispira creatività**: Il personaggio vuole ispirare creatività a chi lo circonda, specialmente coloro che hanno il potenziale di diventare grandi artisti. Può cercare di ispirare più di un artista affinché collaborino a creare un'opera d'arte condivisa. Lavorare assieme, specialmente se si ha una visione condivisa del lavoro, può essere stimolato e incoraggiato dal changeling che li tiene in riga.  
- **Creare speranza**: Un ottimista indefesso, il personaggio cerca di dare speranza agli altri. Può aiutare qualcuno a superare una situazione apparentemente senza speranza, o a trovare una soluzione per un Sognatore che ha perso speranza e non crede in se stessa. Finché si ha speranza si può trovare bellezza anche nei momenti più terribili.  
- **Creare amore**: Il personaggio crede che tutto si possa risolvere con l'amore. Può far incontrare due amanti, o incoraggiare un romanticone scoraggiato a provarci ancora una volta. Questo può significare ascoltare molto e dare consigli e incoraggiamento. Finché il soggetto ci prova e ascolta i consigli del personaggio l'ispirazione funziona.  
- **Creare calma**: Il personaggio crede che calmarsi possa risolvere la maggior parte delle situazioni. Cerca di tenere il Sognatore calmo e tranquillo per permettere al soggetto di fare dell'introspezione e capire i suoi problemi così che si possa rilassare abbastanza per creare. 
- **Incoraggiare la fiducia**: La changeling pensa che il mondo potrebbe essere un posto migliore se la gente avesse fede l'una nell'altra, desse fiducia e si interessasse a progetti e hobby condivisi.  
- **Aiutare i bisognosi**: C'è chi ha bisogno di aiuto o assistenza. Chi è tossico o abusato ha bisogno di ispirazione per disintossicarsi o per tornare indipendenti così che possa Sognare.  
- **Ispirare i sogni**: Il personaggio ispira le persone a sognare ciò che si vuole ottenere, convincendoli che se le si sogna abbastanza intensamente diverranno realtà.  

# Estasi (La Via dell'Automotivazione)

I changeling hanno due nature: fatata e mortale. Lasciando che la propria natura mortale torni in evidenza e ci si ispiri (processo che viene chiamato Estasi) possono toccare il Dreaming come normali Sognatori. Anche se questo può essere un processo lungo e difficile i risultati possono essere fenomenali.  

L'Estasi permette al changeling di usare la propria immaginazione per ottenere Glamour. Per farlo però il personaggio deve fare un bel po' di introspezione e comprendere entrambe le metà della propria anima, come per capire e ispirare un mortale. Sia i Seelie che gli unseelie credono che un changeling che può ottenere l'Estasi ha raggiunto un pinnacolo dove ha congiunto alla perfezione la sua natura duale. Si connette direttamente con il Dreaming e comprende un momento illuminante di totale chiarezza e estasi.  

Per raggiungere l'Estasi un changeling deve ottenere un salto qualitativo artistico o creativo. Il personaggio sceglie un tipo di arte in cui eccelle e ottiene una nuova prospettiva o nuova idea.  

Usa la tabella per il tempo base che è necessario ad ispirare un mortale e applicala alla fata che sta tentando di raggiungere l'Estasi. Lancia Percezione + Kenning (difficoltà 8) come per i mortali. Questo indica che talvolta ci vuole un mese di pensare e lavorare a un progetto, mentre in altri casi un colpo di genio improvviso può avvenire quasi istantaneamente.  

Una volta che questo tempo è passato il giocatore deve fare un tiro con Attributo + Abilità adatti (difficoltà [Banalità - Glamour] + 6). Lo Storyteller può adattare la difficoltà se il personaggio davvero ha dato lacrime e sangue (e del buon roleplay) nel tentativo.  

Il numero di successi ottenuti è pari alla quantità di Glamour che il personaggio ottiene. Se il giocatore ottiene cinque o più successi il personaggio ottiene un pallino di Glamour e riempie la sua riserva completamente! Un fallimento critico è un fallimento che mina la propria autostima, causando il personaggio ad ottenere un punto di Banalità. Se il personaggio vuole riprovare deve aspettare almeno una settimana e ricominciare da capo.  

# Saccheggio (La Via del Furto)

E' alquanto semplice per un changeling afferrare il Glamour presente in un mortale e strapparglielo. Può anche dare soddisfazione tanto quanto le altre Epifani, ma sporca anche l'individuo con sofferenza psichica, unendo il suo dolore con il Glamour.  

Questa violazione psichica si chiama Saccheggio. Non solo provoca dolore e shock alla vittima, ma i mortali non dispongono di Glamour infinito. Hanno bisogno di tempo per recuperare la loro creatività. Se il loro Glamour è stato rubato gli ci vuole più tempo per recuperarlo. I Seelie vedono il Saccheggio come non necessario e malvagio, mentre gli Unseelie lo vedono come uno strumento per provocare cambiamento. D'altronde, come dicono gli Unseelie, il Glamour è gratuito. I Sognatori possono sempre produrne altro.  

Però questo non è sempre vero. Se un unico mortale viene Saccheggiato ripetutamente la sua creatività potrebbe estinguersi. Di certo più di frequente uno viene Saccheggiato più tempo ci si impiega a rimettersi. La corte Unseelie dichiara comunque che i Sognatori sono una fonte autorinnovante, e che hanno necessità di mantenersi per far rimanere il Dreaming in vita nel mondo mondano.  

Tristemente e ironicamente i Kithain usano la propria Banalità quando saccheggiano. Questo provoca il rischio di guadagnare altra Banalità mentre il Saccheggiatore ci inonda il bersaglio, cercando di cavargli fuori il Glamour. Il Saccheggiatore dunque raccoglie il Glamour, che talvolta è mischiato alla Banalità.  

Le vittime di un Saccheggio non possono creare o fare nulla di originale per almeno un giorno per punto di Glamour rubato. Possono stare seduti impazienti, sentendosi depressi o drenati di energia. L'artista può anche guadagnare un po' di Banalità, bloccandogli l'accesso al Dreaming che gli permetteva di creare. Può persino tagliare per sempre quella connessione. Un creatore drenato, depresso può cadere in depressione totale o esplorare in frustrazione e rabbia che finisce per diventare violenza verso gli altri.  

**Sistema**: Il Kithain deve ottenere una connessione con il soggetto, ma non deve essere vicina o genuina. Il changeling deve conoscere il nome del bersaglio e qualcosa che la ispiri - che cosa la fa creare. Il giocatore lancia un numero di dadi pari alla Banalità del personaggio (difficoltà 6). Il personaggio dunque guadagna un numero di punti Glamour uguale ai successi. Se il lancio fallisce il personaggio non guadagna Glamour ma un punto di Banalità. Se il lancio è un fallimento critico il personaggio ottiene un pallino di Banalità con il ritorno di fiamma del Saccheggio che danneggia la sua psiche.  

## Soglie del Saccheggio

I più che Saccheggiano usano un semplice assalto psichico per ottenere Glamour. Altri preferiscono metodi più esotici per causare più dolore e disperazione. Alcuni Unseelie la considerano un'arte. La Soglia del Saccheggio di un personaggio può basarsi su un qualche trauma emotivo subito in passato - è spesso un modo per avere la propria vendetta sulla vittima o sul mondo in generale.  

Usare le Soglie del Saccheggio capita fuori sessione. Il giocatore descrive come si svolge il Saccheggio ("Mando al bambino degli incubi terribili e mi prendo il Glamour dal suo terrore"), fa i tiri necessari, e guadagna il Glamour. In alternativa il giocatore può ruolare una scena emotiva prima di tirar. Il sistema è lo stesso che per la Fantasticheria, a parte che per questa via il personaggio può ottenere il pallino di Glamour con cinque successi o più solo se sta sfruttando la propria Soglia del Saccheggio.  

## Lista di Soglie del Saccheggio

- **Esaurire la creatività**: Il personaggio ama sfruttare gli altri, disprezza quelli con più talento, e li assume persino per creare per lui, ma ridicolizza quello che il Sognatore crea. l'arte creata in questo modo è corrotta, sporcata, o sprecata. Questo esaurisce il Sognatore che si chiede perché ha perso il suo tempo.  
- **Distruggere la speranza**: Il personaggio vuole far disperare il Sognatore. Lui sta fermo a osservare mentre ci sprofonda, rifiutandosi di aiutare o persino prendendo in giro i suoi sforzi di mantenere quel poco di speranza rimastogli. Può anche convincerlo a non fare cose che migliorerebbero la sua vita evidenziando quanto sarebbero inutili.  
- **Distruggere l'amore**: Il personaggio fa sì che il soggetto non provi amore. Ottiene forza ostacolando gli altri nella ricerca della loro dolce metà. Ha molti modi per far lasciare degli amanti, seducendone uno o mentendo o creando false prove che uno di loro stia tradendo l'altro. Finché gli sforzi della preda di trovare l'amore non funzionano il Saccheggio funziona.  
- **Creare ira**: Il personaggio si vanta del suo autocontrollo, ma si diverte nel far arrabbiare gli altri e a frustrarli. Demolendo pian piano la stima di sè e l'autocontrollo della vittima la guida a compiere atti violenti contro di sè e altri.  
- **Spezzare la fiducia**: Il personaggio ha avuto la sua fiducia tradita, e ora deve causare quell'esperienza anche agli altri. Si adopera per creare sfiducia tra due o più persone, eventualmente causando che la sua vittima non abbia più fiducia in nessuno e che si isoli dal mondo.
- **Abusare della dipendenza**: Il personaggio si vanta della sua autonomia, e cerca di rendere altri dipendenti da lei. Questi possono essere bambini ignorati, scappati di casa, drogati, o chi vuole il suo amore. Alla fine distrugge chiunque sia diventato dipendente da lei andandosene una volta che la preda ha abboccato.  
- **Distruggere illusioni**: Il personaggio è esausto emotivamente. L'innocenza la disgusta. Potrebbe parlare bene di qualcosa, la vittima le crede, e poi viene preso in giro per aver creduto a una cosa qualunque. I childling possono cibarsi di altri bambini facendoli finire nei guai o rivelando la verità su Babbo Natale o il coniglietto pasquale.  

# Baldoria (La Via dei Kith)

Ciascun kith ha un suo modo per guadagnare Glamour che attinge alla vera natura del kith. I redcap hanno forme di Baldoria diverse dai boggan, e così via. I tipi di Baldoria comuni a ciascun kith sono compresi nella loro descrizione.  

Un personaggio può godersi la Baldoria una volta per storia. Deve spendere almeno una scena in Baldoria, e il giocatore deve descriverla allo Storyteller. Quando questa finisce il personaggio riempie completamente la sua riserva di Glamour.  

# Rapsodia (La Via della Distruzione)

Il modo più estremo di Epifania, è vietato categoricamente dai Kithain. Anche gli Unseelie lo vietano dato che distrugge un Sognatore. Quello che succede è che un changeling carica un artista con così tanto Glamour grezzo che il creatore produce un ultimo capolavoro e poi non crea mai più. on solo distrugge la creatività del mortale,ma molte vittime diventano Persone d'Autunno o nemici giurati dei Kithain a causa di questo trauma. Coloro che sono stati vittime della Rapsodia di solito soffrono di malattie dello stress, esaurimento fisico, affaticamento cronico, depressione, arrivando anche al suicidio.  

L'arte che risulta contiene un enorme quantità di Glamour. Quando l'opera viene distrutta rilascia il Glamour. La parte peggiore è che il capolavoro viene distrutto e non tenuto e protetto, dunque l'ultimo lavoro dell'artista non esiste più.  

**Sistema**: Da uno a cinque punti di Glamour vengono caricati nell'artista; un'intera motley può donarne e ottenere dei frutti dalla Rapsodia. Lo Storytller lancia Persuasione + Espressività (o qualcos'altro di appropriato, a difficoltà 7) per il mortale affinché crei il capolavoro, aggiungendo un numero di dadi alla riserva pari al Glamour investito nell'opera. Così è possibile ordinare la Rapsodia su un individuo senza talento o abilità, ma le ricompense non sono al livello di quelle che si otterrebbero con qualcuno in grado di produrre da solo della bella arte. Il capolavoro dell'artista contiene due punti di Glamour per successo.  

Quando la creazione è completa il personaggio deve ottenerla. Il Glamour che ha dentro non viene rilasciato finché non è distrutta. Così un changeling può collezionare una libreria o un museo di creazioni zeppe di Glamour che aspettano solo di essere bruciate per il potere. Quando la creazione è distrutta tutti i changeling presenti si dividono il Glamour. Nota che solo i presenti otterranno i benefici della Rapsodia, dunque è possibile convincere qualcuno ad aiutare all'inizio per poi rubare il risultato e tenersi per sè il Glamour. Questo è altamente disonorevole, ma da chi si può andare a lamentarsi? D'altronde la Rapsodia è vietata.  

Se il lancio fallisce l'artista non riesce a finire la creazione. Aggiungere dell'altro Glamour non fa altro che confonderla; non è in grado di creare (o finire di creare) nulla per un numero di mesi pari al Glamour investito.  

Se il tiro è un fallimento critico i changeling incontrano il loro giusto castigo in un modo terribile, ma è anche l'artista a soffrire. Per ogni 1 il creatore ottiene un pallino di Banalità. Nessuno guadagna Glamour. Ciò significa che i changeling non solo probabilmente perdono Glamour, ma l'artista può essere troppo intrappolato nella Banalità per rimanere connesso al Dreaming. Dunque il Sognatore non potrà mai più creare e i changeling hanno distrutto il dono del mortale per nessuna ragione.