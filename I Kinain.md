# Kinain Lore

Nonostante il loro altro nome, "Sangue di Fata", la genetica non ha un ruolo nel passare la magia dei changeling ai loro figli. Neanche la più brillante biologa con una comprensione completa del soprannaturale potrebbe esaminare il "DNA changeling" per trovare il tratto che rende l'individuo sensibile al Glamour, o che può assicurare che un bambino avrà una qualunque connessione al Dreaming.  

Anche se sarebbe un enorme sollievo per i changeling con famiglia, è purtroppo impossibile essere sicuri che il proprio figlio sia un changeling o Kinain. I changeling narrano la storia di Guinevere ap Eiluned, la Regina del Regno dei Fiori, che parte, incinta, per la ricerca di un modo per lasciare alla sua bambina una piccola traccia della magia del Dreaming senza doverla incantare. Questa storia è diventata leggenda, come tutte le migliori favole. Dunque purtroppo nessuno sa se è riuscita a completare la missione per trovare un modo sicuro di dare luce a un changeling o Kinain.  

I bambini Kinain possono essere riconosciuti assai prima di manifestare una connessione con il Dreaming, che sia dall'aspetto fisico sia dal loro comportamento. Se portano con se il Glamour di un genitore mostrare un tratto del suo kith è inevitabile. Per un Kinain questo può significare che ha l'aspetto dello stereotipo del kith della madre, seppur meno marcato, il che almeno sembra onorare superficialmente la biologia umana. Un altro potrebbe sviluppare tratti della personalità particolari al kith del padre, e un terzo potrebbe semplicemente avere un'aura di autorità, intimidazione, o di sprezzo. Comunque si manifestino questi tratti l'aspetto di un Kinain nel Dreaming è lo stesso che quello nel mondo mondano, dato che non ha un mien. Questo può creare la strana situazione dove un bambino non assomiglia per niente ai genitori, ma guardando con occhi chimerici la somiglianza è lampante.  

La magia del Dreaming scorre profonda in loro, così tanto che non possono essere Disfatti. Le Nebbie non attaccheranno mai le memorie dei Kinain. La Banalità non è pericolosa per coloro che sono fatti in egual modo dal Dreaming e dal mondo. Come con tanti sogni, questa benedizione può diventare una maledizione. Ci sono storie su storie di Kinain che devono vedere i propri genitori Disfarsi, sminuiti e persi nel mondo di cui il figlio fa ancora parte. Anche se un Kinain non può perdere la sua connessione al Dreaming se tutti i changeling che conosce si perdono nelle Nebbie potrebbe comunque trovarsi isolata dalla magia della sua famiglia.  

## Kinain nel passato e nel presente  

Le favole e le storie del folklore citano spesso di umani scomparsi per una notte di passione con uno sconosciuto misterioso e innaturale. Queste storie antiche ci suggeriscono che i Kinain furono un felice incidente di percorso. I primi viaggiatori provenienti dal Dreaming Profondo sulla Terra non avevano idea che le loro scappatelle con mortali potessero dar luce a nient'altro che altri mortali. Incerti sul come gestire questi figli dal sangue fatato, all'inizio molti Kinain morirono per i tentativi dei loro genitori fatati di portarli con loro ad Arcadia. In seguito questi antenati cominciarono a comprendere le regole dell'esistenza dei Kinain e il loro ruolo che avrebbe definito il loro posto nella società fatata: gli intermediari, il passaggio tra ciò che è troppo Banale e le fate, sogni diventati realtà che anche allora erano fragili come i changeling odierni.  

L'uomo primitivo aveva l'abitudine di indicare tutto ciò che era sovrannaturale e chiamarlo divinità, ed era forse così sbagliato? Prima del Frantumo le fate erano come divinità nel mondo mondano, e i loro figli fatati furono ispirazione per mezzi dei, eroi, e forse qualche angelo e demone. In breve, quello fu un ottimo periodo per essere Kinain.  

Dopo che la Banalità prese piede nel mondo senza lasciare la sua morsa i Kinain, grazie alla loro immunità agli effetti a lungo termine della Banalità, divennero fidi vassalli dei Kithain. Dato che i Freehold dovettero separarsi per la loro protezione dalla società mortale i Kinain divennero il ponte necessario tra le fate e l'umanità.  

Così andò avanti per secoli, finché la Rinascita non riaprì le porte di Arcadia per lasciar tornare i sidhe, cambiando per sempre la società Kithain. I sidhe si aspettavano che i Kithain continuassero ad avere un ruolo servile, deferenti verso i 'migliori', ma i Kinain, come i kith popolani che rimasero sulla Terra avevano visto il sorgere di società paritarie e le lotte per la parità di diritti. Non erano interessati a servire i nuovi nobili, specialmente dato il fatto che la maggio parte dei Kinain allora non erano imparentati con sidhe, a parte qualche raro figlio di un rifugiato Scathach. La Guerra di Concordanza rimase un conflitto tra changeling, ma i Kinain talvolta avevano il ruolo di vedette, corrieri, o anche guerrieri se si era disperati. Una volta che la guerra si concluse il Dreaming cercò di riaggiustarsi e i nobili reclamarono i loro titoli e territori... ma i Kinain non hanno un posto speciale nella società changeling.  

In un certo senso la situazione attuale è migliore che nel passato. Alcuni Freehold possono prendere caratteristiche dei loro abusivi antenati, mentre altri preferiscono il ruolo tradizionale di 'cuscino' tra gli aspetti Banali della vita e chi corre il rischio di rimanere Disfatto. Altri semplicemente li considerano singolarmente per i loro meriti individuali, lasciando che siano le loro azioni per la famiglia, motley, e corte a decidere che trattamento ricevono dai capricciosi e spesso disinteressati signori di Faerie.  

### Dal concepimento all'infanzia

Come i loro genitori changeling, anche i Kinain sembrano avere un corpo umano normale. Il segreto della magia come sempre sta nell'anima. Poco dopo la nascita il bambino attira dentro a sè della magia dal genitore Kithain, piantando un seme di potenziale sovrannaturale che può fiorire o appassire.  

Questo presumendo che solo un genitore è Kithain. Non importa quale sia la combinazione tra made e padre finché almeno uno di loro sia in qualche modo fatato, le probabilità del bambino di essere Kinain non possono essere predette. Per confondere ulteriormente la faccenda il potenziale di assorbire Glamour può saltare una o più generazioni. Davvero non c'è spiegazione sul perché alcuni bambini siano Kinain e altri no oltre ai capricci del Dreaming stesso.  

I Kinain possono essere immediatamente riconosciuti dalla fonte di Glamour rilasciato il momento in cui il patrimonio magico del bambino si presenta. Questo comprende con una visione del mondo mondana e chimerica, il che presenta problemi quando il bambino incomincia a piangere per creature di incubo e si mette a rincorrere chimere. Se il genitore changeling è ancora presente e incantare l'altro genitore è problematico o impossibile i cinque o sei anni seguenti saranno una campagna di menzogne verso il partner umano volte a convincere che il bambino ha solo un'immaginazione molto vivida e che non ha bisogno di aiuto psichiatrico.  

Per una volta il tabù sociale di richiedere aiuto per la propria salute mentale aiuta. Questo pregiudizio senza senso che rovina innumerevoli vite mondante dà al genitore di un Kinain la scusa di evitare terapia e farmaci fino a quando il bambino non sarà grande abbastanza del perché non può dire alla gente cosa sente e vede e perché è così cruciale. Sfortunatamente se questa spiegazione viene interiorizzata a o meno dipende tutto dal bambino.  

Le coppie costituite da due changeling o un Kithain e un umano incantato trovano molto più semplice crescere il bambino dato che entrambi sono in grado di percepire il Dreaming e di lavorare assieme affinché le persone mondane non pensino nulla di strano del loro figlio.  

#### I sangue di Dauntain?  

Sfortunatamente essere Dauntain non li preclude dall'avere un figlio Kinain. Anche se il marchio maledetto non si trasferisce di genitore in figlio, alla miseria piace stare in compagnia e i Dauntain particolarmente corrotti non si risparmieranno per la possibilità di portare un bambino anche con un solo barlume di fata in sè per le loro vie corrotte.  

I Kithain vedono ciò con disgusto e terrore come una qualunque persona mondana, e forse anche di più. Alcuni Freehold si spingono al punto di rapire il bambino per riparare il meglio possibile i danni. Altri con connessioni abbastanza importanti nel Mondo d'Autunno semplicemente contattano le autorità. Abuso è sempre abuso dopo tutto,e con i cantrip giusti non è difficile far sì che il bambino venga assegnato a una famiglia di Kinain o changeling. Ovviamente questo fa domandare cosa fare quando si fa vivo il genitore Dauntain del Kinain...  

### Infanzia

Quando un Kinain è pronto ad andare a scuola con tutta probabilità ha già avuto ripetuta più volte la triste necessità di segretezza, dunque non incomincerà a interagire con qualcosa che non può essere visto o sentito dai suoi insegnanti e compagni mondani. Molti bambini Kinain, come i loro genitori quando erano giovani, si ritirano nel Dreaming evitando la realtà mondana per favorire le meraviglie invisibili all'occhio dei mortali.  

Al contrario dei desideri dei Freehold più conservatori i changeling freschi di Crisalide sono spesso attratti dalla compagnia di Kinain della loro età. Trovare qualcuno con un piede in un mondo e l'altro in un altro è una fortuna che pochi vorrebbero rifiutare, e ci possono nascere amicizie che durano tutta la vita. Inoltre questo di solito è l'introduzione del bambino al mondo delle fate senza i genitori al suo fianco. Che questa sia una buona o una cattiva cosa dipende da molti fattori, ma in genere queste amicizie sono benviste sia dai compagni del Kithain appena reincarnato sia dai genitori del Kinain.  

L'infanzia è anche quando il Kinain comincia a sperimentare con la sua limitata lista di cantrip. Dati i loro limiti nella magia fatata e la loro infima scorta di Glamour che si ripristina lentamente, questi esperimenti non ottengono molto, e chi non si esercita spesso si ritrova superato dai suoi coetanei molto velocemente. La maggior parte dell'insegnamento viene dal genitore fatato ovviamente, anche se non è strano cercare altri insegnanti per rinforzare gli studi dell'uso del Glamour.

