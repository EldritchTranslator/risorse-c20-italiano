# Divinazione

Divinazione è l'Arte della chiaroveggenza, della predizione, e dell'interazione con il *Dàn*, ciò che le fate considerano il destino.  
I veggenti changeling ritengono che il Dàn sia un grande telaio di fili di destino intrecciati, troppo vasto e complesso per essere sbrogliato dai più. Tutte le creature - fatati, mortali, Prodighi, è lo stesso - sono intessuti in questo grande arazzo, con le loro azioni e i loro ideali che si attorcigliano l'uno con l'altro per creare la grande trama che è il mondo. Occasionalmente le forze del Dàn diventano visibili sotto forma di segni, auspici e portenti, se chi li vede ha la conoscenza, l'istinto e la saggezza di saperli riconoscere per quello che sono. Divinazione misura queste qualità. 

Quest'Arte è associata ai Kithain più pensierosi e contemplativi. I nobili cercano i maestri di Divinare come veggenti e consiglieri, mentre i popolani li ammirano per la saggezza che offrono. Quest'Arte è più comunemente praticata dai maghi sidhe e dai veggenti eshu, ma è anche collegata sin dall'antichità con grump satiri.  

### Scatenare Divinare

Scatenare Divinare è spesso considerato uno dei fenomeni più pericolosi del Dreaming, dato che rivela pienamente l'arazzo del Dàn - cosa assai pericolosa per ogni veggente. Scatenare quest'Arte rivela il futuro nel bene e nel male, e quasi sempre rivela ben più di quelle poche informazioni essenziale che il veggente sperava di ottenere, complicando così nel processo il suo destino.  

### I bunk di Divinare

I bunk di Divinare spesso prevedono atti di divinazione tradizionali e moderni. Alcuni esempi sono: leggere i tarocchi, bere una tazza di tè e leggerne le foglie, infrangere uno specchio e esaminarne i frammenti, praticare scapulmanzia, mangiare un biscotto della fortuna, ipnotizzare un amico e chiedergli del futuro, prendersi delle droghe allucinogene, interpretare le nuvole, compiere una cerimonia del fumo, scuotere una palla delle risposte, programmare un algoritmo random per imitare una palla delle risposte.  

# ⦿ Presagio

Un veggente eshu decreta che un viaggiatore sia una persona onesta, e questo viene accolto nella corte locale. Da un'altra parte un altro saggio informa la sua signora che l'innamorato che sta corteggiando non prova quello che prova lei - e viene bandito per la sua onestà. Questo cantrip basilare fornisce una breve visione del filo del destino di una persona, di un luogo, o di qualcosa. Il presagio rivelato è sempre vago, e raramente riguarda eventi immediati  a questo livello il veggente a massimo riesce a intravedere il destino del soggetto in generale.  

**Sistema**: Il Reame scelto determina che cosa riguarda il presagio - generalmente Fae o Attore, anche se è certamente possibile evocare un presagio che riguardi un posto o un oggetto. Più successi si ottengono più in profondità *Presagio* può andare a scavare nella verità del bersaglio... anche se non importa quanti successi siano usciti, *Presagio* è sempre aperto a interpretazione.  

| Successi   | Effetto                                                                                                                |
|:-----------|:-----------------------------------------------------------------------------------------------------------------------|
| 1 successo | Il veggente può chiedere un indizio riguardo ai prossimi piani del bersaglio o sul suo prossimo futuro.                |
| 2 successi | ...o un indizio riguardo al comportamento o alle sue lealtà di Corte, o se è fortunato o malaugurato.                  |
| 3 successi | ...o un indizio sui suoi piani a lungo termine, o dove si troverà quell'oggetto in futuro.                             |
| 4 successi | ...o un indizio sulla natura del bersaglio, o sul suo Retaggio, o se quell'oggetto sia di grande importanza.           |
| 5 successi | ...o un indizio riguardante un segreto ben mantenuto del bersaglio, o il momento che definirà il destino dell'oggetto. |  

Lanciare più volte questo cantrip sullo stesso bersaglio durante la stessa storia costa un punto Glamour in più per ogni lancio, dato che i fili del Dàn diventano sempre più attorcigliati.  

**Tipo**: Chimerico  

# ⦿⦿ Fuoco fatuo del veggente

Un ragazzino evoca una pallina di luce calda. "Mio fratello" sussurra. "Trova mio fratello". Quello ondeggia, vola fuori dalla finestra della sua camera, e incomincia un'avventura.  

Il veggente ottiene l'abilità di evocare un brillante frammento del cuore del Dreaming che lo guiderà dove deve andare nel suo viaggio. Può sussurrare nel  fuoco fatuo il nome o la descrizione di chi o cosa cerca, e lo guiderà infallibilmente seguendo le vie del Dàn.  

**Sistema**: Il Reame detta chi o cosa il changeling stia cercando di trovare. Più successi sono ottenuti con il turo più il percorso indicato dal fuoco fatuo sarà diretto e sicuro. Questo cantrip dura solo un'ora per ogni punto permanente di Glamour di chi lo lancia e può essere usato solo una volta per storia, limitando di molto la sua efficacia per risolvere missioni ricerche leggendarie. Una stranezza di questo cantrip è che pur essendo completamente chimerico il fuoco fatuo può essere percepito con un bagliore dai mortali con Banalità bassa (6 o inferiore), specialmente in posti solitari e notturni.  

**Tipo**: Chimerico  

# ⦿⦿⦿ Spia

Quest'utile cantrip permette al veggente di vedere scene lontane tramite un oggetto o un individuo incantato per questo proposito. Tradizionalmente tutto ciò che è nelle vicinanze del focus di *Spia* viene mostrato su una vicina superficie riflettente scelta dal changeling, anche se alcuni veggenti nocker sono conosciuti per mostrare i risultati del cantrip su vecchi schermi di televisore o monitor di computer. Il changeling può usare qualunque cantrip basato sulla percezione attraverso il focus una volta che viene stabilita una connessione.  

**Sistema**: Il Reame usato determina chi o cosa è il focus di *Spia*. Dedicare una persona o un oggetto come focus richiede fare un'invocazione rituale che può essere improvvisata e che cambia da veggente a veggente, ma il cui scopo è di solito evidente - ci vuole un'abilità non comune nell'inganno per far diventare qualcuno un focus di *Spia* senza che questo se ne accorga. La dedica come focus dura un giorno per successo ottenuto. Il veggente può vedere attraverso il suo focus ogni volta che vuole, ma deve concentrarsi totalmente su ciò che vede.  

**Tipo**: Chimerico
