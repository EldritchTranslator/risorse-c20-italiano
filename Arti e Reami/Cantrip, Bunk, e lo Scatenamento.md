# Cantrip Passo a Passo

## 1. Arte
Il giocatore decide il livello dell'Arte che vuole usare.  

## 2. Reame/i
Il giocatore determina i Reami necessari per l'uso dell'Arte, includendo i Reami modificatori (Tempo e Scena).  

## 3. Spendere il Glamour
Il giocatore spende un punto Glamour per ogni cantrip Wyrd, e aggiunge un punto in più se usa più di un Reame o 'bara' il Reame.  

## 4. Determinare la Riserva di Dadi
Il giocatore deve lanciare il punteggio nell'Arte del personaggio più il punteggio del Reame primario più basso (Fata, Attore, Natura, Oggetto) usato nel cantrip. Tempo e Scena non si aggiungono mai alla Riserva. Inoltre si devono sostituire un numero di dadi nella Riserva uguale al punteggio di incubo del personaggio, senza andare oltre la riserva iniziale.  

## 5. Bunk
Il giocatore decide se fare un bunk o meno, e poi o separa la sua riserva di dadi o ritarda il lancio del cantrip fino alla risoluzione delle azioni del bunk.  

## 6. Determinare la difficoltà
Lo Storyteller determina la difficoltà del lancio, a base 8, con tutti i modificatori necessari.  

### Modificatori

Banalità del bersaglio >7 | +1  
Banalità del luogo >7 | +1  
Usare il Reame di Scena | +1  
Usare il Reame di Tempo | +1  
Bersagliare un changeling di rango più alto senza permesso | +1  
Rimpiazzare tre dadi con dadi Incubo | -1  
Essere in un freehold | -1  
Il bersaglio è un Incantato o un Kinain | -1  
Lanciare un bunk | da -1 a -5  
Usare il Reame affine al kith | -1   

## 7. Completare il cantrip
Il giocatore lancia i dadi e consulta l'Arte usata per vedere come interpretare i risultati del lancio.  

# Cantrip

I changeling usano i cantrip, che sono l'atto di incanalare Glamour in un'Arte, per rimodellare il mondo chimerico e persino quello fisico a loro piacere. La natura fatata dei Kithain serve come canale per far passare il Glamour dal Dreaming al mondo mortale, e il suo livello di padronanza di una certa Arte determina che tipo di magia e caos crea. 

Ogni cantrip include una certa abilità dell'Arte (rappresentata dal livello dell'Arte usato), uno o più Reami (che indicano il soggetto dell'Arte), e in genere un Bunk. La magia dei Kithain è limitata dalla padronanza che hanno dei Reami; infatti non possono influenzare con l'Arte qualcosa o qualcuno che non sia definito dal Reame scelto.  Lo Scatenamento ignora il bisogno di Reami quando si incanala direttamente il Glamour in un'Arte. 

Per invocare un cantrip il giocatore decide il livello dell'Arte che userà il suo personaggio, aggiunge almeno un Reame conosciuto per determinare il soggetto del potere, e spende Glamour basandosi sul tipo di cantrip - Wyrd o chimerico. Si possono applicare gli effetti su più soggetti allo stesso momento usando più di un Reame, ma così facendo si aumenta la difficoltà.  

### Tipologie di cantrip

La descrizione di ciascun livello in un Arte specifica se l'effetto è chimerico, Wyrd, o scelto da giocatore. Gli effetti chimerici in genere non si manifestano nel Mondo d'Autunno, e dunque sono invisibili a testimoni non Incantati, mentre cantrip Wyrd esistono in egual modo in entrambi i mondi. Se un'Arte può essere evocata in entrambi i modi, il giocatore sceglie e spende l'ammontare appropriato di Glamour.  

### Costo di Glamour dei cantrip

Cantrip chimerici non richiedono spesa di Glamour. Cantrip Wyrd richiedono la spesa di un punto Glamour. Usare un Reame o un livello di un Reame che non si possiede alza il costo totale del cantrip di un punto Glamour per ogni Reame 'barato'. Si pagano tutti i costi di Glamour prima di lanciare i dadi.  

### Riserva di dadi dei cantrip

I giocatori lanciano un numero di dadi pari al livello dell'Arte usata più il livello totale del Reame primario usato (Fata, Attore, Natura, Oggetto), scegliendo quello più basso se ne viene usato più di uno. I Reami modificatori (Scena e Tempo) cambiano l'effetto del cantrip ma non cambiano il numero di dadi della riserva. Tutti i cantrip iniziano con una difficoltà di 8, ma ci sono diversi fattori che cambiano questo valore. Inoltre si devono sostituire un numero di dadi nella Riserva uguale al punteggio di incubo del personaggio, senza andare oltre la riserva iniziale, con dei dadi distinti da quelli normali, chiamati dadi Incubo.  

# Bunk

I changeling usano i bunk, azioni ed eventi che fanno ricordare al mondo normale il Dreaming, per diminuire la frizione causata dal concentrare il Glamour nel mondo mortale con i cantrip. Più il bunk è rischioso o elaborato meno sarà difficile per il changeling di invocare l'Arte con un cantrip. Si può praticamente fare di tutto come bunk, ma si scelgono comunemente azioni in cui ci si mette in pericolo o si rischia qualcosa, con cui si attira l'attenzione su di sè, si distrugge qualcosa, far sì che il lancio del cantrip accada al momento di un evento particolare, e/o ripetere qualcosa un certo numero di volte.  

Fare un bunk non è solo fare gli scemi o dare fastidio, ma riguarda allentare la presa che la Banalità ha nell'area abbastanza da far sì che la magia possa prendere piede più facilmente, dunque bunk vistosi o scioccanti tendono ad essere più efficaci. Se la changeling invece vuole essere più discreta o vuole mantenersi dignitosa dovrà modificare il bunk in modo appropriato; i sidhe in particolare sono maestri nel lasciare un segno senza rendersi ridicoli.  

Dopo che il giocatore descrive quello che fa il personaggio come bunk lo Storyteller determina se l'azione stessa necessita di un tirc (con riserva di dadi separata) e di quanto il bunk modifichi la difficoltà del lancio del cantrip. Fallire il lancio del bunk non riduce necessariamente la sua efficacia.  

Lo Storyteller dovrebbe usare i seguenti fattori per decidere che impatto il bunk ha sulla difficoltà del cantrip:  

**Quanto rischio, tempo, e/o investimento personale mette il personaggio nel bunk?** Spendere un turno a ballare un waltz nella maggior parte dei casi darebbe un bonus di -1 alla difficoltà, ma fare una danza rituale ed elaborata ogni giorno per tre giorni alle 11:11 di sera potrebbe diminuire la difficoltà di 4.  

**Quanto è efficace il bunk a portare le regole e la realtà del Dreaming nel mondo mondano?** Spaccare una tazza sul pavimento del bar di quartiere dove tutti sono già abituati al caos della motley potrebbe dare un -1 alla difficoltà, ma tirare un calice di vino in un ristorante di lusso dovrebbe dare -2, persino -3 se il manager chiama la polizia.  

**Come reagiscono gli altri giocatori alla descrizione del bunk?** Se gli atri giocatori reagiscono ridendo, con sorpresa, o sono colpiti dal bunk del personaggio, premia il giocatore per aver creato un momento memorabile con -1 o -2 alla difficoltà del cantrip.  

## Bunk come azioni

Di solito i bunk richiedono che il personaggio spenda almeno un turno in azione prima che il changeling possa invocare il cantrip. I giocatori possono scegliere di dividere la propria riserva di dadi e sia fare il bunk sia lanciare il cantrip nella stessa azione (sempre che il bunk necessario sia un'azione completabile in un turno solo), oppure possono aspettare fino a dopo aver compiuto le azioni del bunk e poi usare la riserva di dadi intera per il cantrip.  

Alcuni bunk non danno un beneficio al cantrip fino a quando la loro azione correlata non viene completata con successo. Ad esempio, Amaria l'eshu salta sui gradini del palazzo del tribunale e inizia a cantare per attirare l'attenzione di tutti i vicini. Lo Storyteller richiede un tiro per la performance, ma il giocatore fallisce, dunque tutti fingono di non notare la strana donna che canta tra sé e sé, e il bunk di Amaria non abbassa la difficoltà del cantrip perché non ha attirato l'attenzione su di sé come voleva. Tuttavia, alcuni bunk danno vantaggio al cantrip indipendentemente dal successo o dal fallimento del personaggio. Nell'esempio precedente, il redcap di Rosita salta da un tetto all'altro. Se Rosita fallisce il tiro di Atletica e il suo personaggio di conseguenza si ferisce, riceve comunque la difficoltà ridotta dal bunk, sempre che il personaggio non svenga dopo aver colpito l'asfalto.  

# Lo Scatenamento

I Changeling eseguono i bunk per focalizzare il Glamour attraverso le loro Arti in modi specifici e soprattutto deliberati, ma ogni Kithain possiede un altro metodo più pericoloso per fare magie. Imparare un'Arte apre una nuova porta nel Dreaming, e un changeling abbastanza disperato può aprire quella porta con un calcio.  

Poiché il Glamour Scatenato raggiunge il Dreaming attraverso il kith del changeling, un'Arte scatenata riflette sempre la sua natura. Un redcap che Scatena Pellegrinaggio solleva violentemente il soggetto in aria, o lo fa sfrecciare per un mondo da incubo di sangue e dolore, emergendo poi a blocchi di distanza. Un eshu che Scatena Contratto, invece, circonda il soggetto del cantrip con i rumori e gli odori di un mercato affollato mentre la costringe ad accettare un favore in futuro dal changeling in cambio della consegna di un oggetto che vuole il personaggio.  

Il giocatore sceglie un'Arte da Scatenare e dichiara l'obiettivo del suo personaggio con una dichiarazione breve e semplice ("ferisci quell'uomo", "salva il mio amico", "fa' ricrescere il bosco"). Spende due punti Glamour e ne aggiunge uno al punteggio di Incubo del suo personaggio. Il giocatore non è costretto dai Reami del personaggio. Il Glamour Scatenato può influenzare qualsiasi cosa, indipendentemente dalla conoscenza dei Reami di chi lo lancia.  

Il giocatore lancia un numero di dadi pari al punteggio di Glamour del personaggio più un numero di dadi pari al suo punteggio di Incubo (difficoltà 7). Questa è un'eccezione alla solita regola sull'aggiunta di altri tratti alle Tempre. Se il tiro ha successo, il giocatore deve confrontare il numero di successi con il valore dell'Arte Scatenata (vedi sotto).

## Risultati dello Scatenamento

Se il risultato è un botch, il Dreaming inonda il personaggio senza controllo, fino a quando la Banalità non risponde violentemente allo squarcio delle Nebbie. Il personaggio ottiene uno Squilibrio (senza però azzerare la sua riserva di dadi Incubo) e l'Arte Scatenata provoca il caos intorno a lei per un turno. All'inizio del turno successivo, la Banalità contrattacca e taglia il personaggio fuori dal Dreaming. Il personaggio subisce un innesco di Banalità [Banality trigger] e non può spendere Glamour o usare Arti per il resto della scena.  

Se il tiro fallisce, il personaggio non riesce a Scatenare. Questo innesca Banalità e il personaggio non può usare l'Arte Scatenata per il resto della scena.  

Se il tiro ha esito positivo, ma ottiene un numero di successi pari o inferiore al punteggio che il personaggio ha nell'Arte, il changeling invoca e controlla con successo il Dreaming. Il personaggio invoca automaticamente il Wyrd per un numero di turni pari al suo Glamour (il giocatore può spendere un punto di Volontà per farlo durare per il resto della scena), il suo mien fatato diventa visibile, e il giocatore narra l'effetto dell'Arte Scatenata.  

Se il giocatore ottiene più successi del punteggio che ha nell'Arte, tuttavia, il personaggio perde il controllo. L'intento del personaggio viene soddisfatto, ma in un modo distorto, o che aggiunge involontariamente complicazioni, o mette a rischio tutti quelli che si trovano nelle vicinanze. Il personaggio ottiene un punto Incubo e lo Storyteller racconta l'effetto dello Scatenamento, incorporando una complicazione o un conflitto nel risultato. Il personaggio invoca automaticamente il Wyrd per il resto della scena.