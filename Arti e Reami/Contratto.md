# Contratto

I giuramenti sono sempre stati di fondamentale importanza per le fate. Le leggende parlano di tempi passati quando la realtà si inchinava di fronte ai capricci più infimi dei signori di Arcadia, e il Dreaming serviva come tramite per prove di volontà tra i maghi delle fate. In un'epoca così selvaggia l'unica costante tra le fate erano le promesse con le quali si legano tra loro e quegli accordi che stabilivano e che sigillavano con il Glamour.  

Anche se i giuramenti hanno ancora grande importanza nella società dei Kithain i rituali semplici e codificati dei giuramenti più semplici impallidiscono di fronte all'Arte dei Contratti, che permette ai potenti del mondo changeling di creare giuramenti sul potere, punire chi li infrange, e incatenare dei partecipanti ignari in accordi vincolanti protetti dal Dreaming stesso.  

Contratto è spesso praticato da nocker, eshu, sidhe, e da alcuni troll. Ai boggan in genere non piace quest'Arte, dato che pensano che se non si può credere a qualcuno con una semplice stretta di mani questo non sia degno delle loro attenzioni e sforzi, mentre pooka e piskie preferiscono non essere costretti in alcun modo.  

### Scatenare Contratto

Gli Scatenamenti di Contratto sono particolari in quanto danno al changeling il potere di esigere qualcosa dal Dreaming, concentrandosi principalmente sull'Arte stessa o su chi ne è stato legato. Gli Scatenamenti di Contratto è meglio usarli con gran cautela, dato che il Dreaming presta attenzione solo alla richiesta principale. Per esempio un nobile sidhe che ricerca un guerriero disposto a sostenere un giuramento per completare una missione difficile potrebbe richiedere che il Dreaming gli indichi chi accetterebbe tale contratto, e loScatenamento funzionerebbe... indicandogli una canaglia redcap senza scrupoli. Degli Scatenamenti diretti a dei contratti preesistenti sono più comuni, come "mostrami i progressi che il cavalier Caobahn ha fatto sui nostri affari", "porta alla mia corte lo spergiuro Silas Miller, subito", e il rischioso "richiamo il Dreaming affinché mi mandi dell'aiuto per risolvere con successo più velocemente il problema".  

### I bunk di Contratto

I bunk di Contratto incorporano comuni rituali di legame, mostrare sincerità o irritazione, e scrivere. Esempi di bunk sono: scrivere un contratto formale, mescere dell'inchiostro di alta qualità da zero, morderti il pollice, sputarti nella mano, baciare qualcuno sulle guance, buttare giù un drink e lanciare il bicchiere nel fuoco, pestare una bottiglia, dare un anello a qualcuno, firmare il proprio nome nell'asfalto morbido, graffitare il proprio nome su un muro visibile, recitare il nome, codice fiscale, e indirizzo del soggetto tre volte, leggere le clausole di una pubblicità o contratto molto velocemente ad alta voce, firmare con il proprio sangue, o convincere qualcuno a tatuarsi il tuo nome sul proprio corpo.  

## ⦿ Affare fatto

"Molto bene," dice il sidhe stringendo la mano del pooka. "Se consegnerai lo stregone alla giustizia della mia corte, hai la mia promessa che verrai premiato con l'investitura da cavaliere." Una calda luce brilla dalle loro mani, incidendo la promessa nel cuore del Dreaming.  

Questo potente cantrip permette al changeling di iniziare dei contratti legali con degli altri, o di santificare dei giuramenti a cui funge da testimone. Coloro che spezzano questi giuramenti o contratti siglati con il Glamour sono puniti dalle forze del Dreaming stesso.  

**Sistema**: *Affare fatto* è un cantrip insolito: i Reami modificano il suo effetto invece che i soggetti del cantrip. In qusto caso il 'soggetto primario' è l'accordo stesso.  

Finché può essere retto da un Reame il changeling può usare sempre *Affare fatto* per stipulare un contratto con altri; se non ha Fae o Attore può usare Prop o Natura per collegare un oggetto o un luogo all'accordo come elemento portante. Ufficiare un contratto tra terzi necessita dei punteggi necessari nei Reami corretti (esempio, un accordo tra un troll e un umano necessita di Fae e Attore), anche se il changeling può usare comunque Prop o Natura se vuole.  

*Affare fatto* può solo santificare accordi formali tra il changeling e altri o tra terzi che hanno accettato che il changeling sia un testimone o un notaio per il contratto. Accordi casuali (come "certo, pago io" o "cercherò di venire alla tua partita di calcetto") non sono bersagli validi per *Affare fatto*, serve come minimo una promessa formale.  

Quando un individuo spezza una promessa protetta da *Affare fatto* solitamente soffrono un numero di fallimenti critici pari ai successi ottenuti all'attivazione del cantrip che lo Storyteller dispenserà ai momenti più drammaticamente appropriati poeticamente ironici. Se il giuramento è stato stretto su un luogo (con il Reame di Scena) quel posto diventa la maledizione dello spergiuro; per un numero di scene uguali ai successi di attivazione del cantrip quando lo spergiuro è nel luogo scelto gli 1, i 2, e i 3 sottraggono tutti dei successi e possono creare fallimenti critici. Queste scene sono 'spese' solo quando lo spergiuro è presente; uno non può superare una maledizione di Contratto se non evitandolo totalmente. Se un giuramento è stato stretto su un oggetto allora è l'oggetto che diventa il tormento dello spergiuro. Tutti i tentativi di usare quell'oggetto soffrono la stessa penalità che per il luogo maledetto, e ogni tentativo di usare l'oggetto contro lo spergiuro riceve un numero di dadi bonus pari al numero dei successi di attivazione.  

**Tipo**: Chimerico  

## ⦿⦿ Campana del menzognero

La selkie si distrae dalla conversazione della sua motley, sentendosi infrangere il cuore. Sa che, ovunque lui sia, suo marito l'ha appena tradita. Si alza senza un'altra parola e prima che i suoi amici le possano chiedere cosa sia successo se n'è andata.  

Quando la maestria del changeling su Contratti cresce diventa sensibile ai danni del Glamour vincolante che ha steso. Si accorge immediatamente se qualcuno ha infranto un giuramento da lei santificato - non sa dove o perché, ma sa chi e quando. In più diventa più semplice per lei usare le Arti del Glamour per ricercare lo spergiuro.  

**Sistema**: Questo cantrip modifica *Affare fatto*, e non serve lanciarlo da solo. Oltre ad avvertire il changeling quando vien infranto un giuramento riduce anche di uno la difficoltà e il costo in Glamour dei cantrip usati per trovare o viaggiare in direzione dello spergiuro per un numero di giorni pari al punteggio di Glamour del changeling o fino a quando non si trova in presenza dello spergiuro, dipende da cosa avviene prima. Gli effetti di *Campana del menzognero* sono automatici e permanenti.  

**Tipo**: Chimerico  

## ⦿⦿⦿ Punizione

La sluagh torna a casa senza la ricompensa promessa. Se il cavaliere sidhe non avrebbe usato la sua spada per proteggerla come promesso, allora non c'è motivo che la possa utilizzare per altro, pensa, e in un'azione crudele, sogna un veleno e lo manda a vivere nell'impugnatura della spada.  

Il changeling non solo sa quando qualcuno ha spezzato un giuramento presenziato da lui, ma può anche aggiungere una sua punizione oltre alle normali penalità.  

**Sistema**: Questo cantrip modifica Campana del menzognero, e crea un ponte automatico tra il changeling e lo spergiuro quando il contratto è infranto. Il changeling può lanciare un qualunque cantrip che conosce di riflesso in quel momento, come se il soggetto fosse di fronte a lui, anche se non ha i Reami di Fae o Attore; può colpire il soggetto con qualunque Reame abbia usato nel contratto.  

**Tipo**: Chimerico  

## ⦿⦿⦿⦿ Contratto informale

Questo temibile incantesimo dona al changeling potere su anche gli accordi più informali, permettendole di incantare accordi noncuranti ("sì, ci sarò"), vuoti vanti ("se quel redcap mette piede in questo bar prenderò lui e la sua motley insieme a frustate"), e persino risposte sarcastiche ("oh, certo che sosterrò il Duca Dray, amo tanto i nobili!").  

**Sistema**: Questo cantrip modifica permanentemente *Affare fatto*.  

**Tipo**: Chimerico  

## ⦿⦿⦿⦿⦿ Parole sante

Questo fantastico cantrip permette al changeling di intessere del Glamour aggiuntivo nel contratto, dando potenti poteri aggiuntivi a chi ne è legato. Il potere di parole sante può essere usato solo per adempiere il contratto, ma certi giuramenti possono essere molto ampi ("giuro di proteggere il Duca con la mia vita").  

**Sistema**: I successi ottenuti per l'attivazione di *Affare fatto* oltre a stabilire l'importanza del giuramento possono essere usati per comprare incanti dalla lista qui sotto. Spendere successi per comprare incanti non diminuisce la serietà di un giuramento infranto.  

- **Benevolenza delle Nebbie (1 successo per dado)**: Il giurato ottiene una riserva di dadi extra a cui può attingere ad ogni scena per i tiri volti ad adempiere il contratto. Questa riserva si rinnova all'inizio di ogni scena.  
- **Volontà rinforzata (1 successo per punto Volontà)**: Il giurato ottiene una riserva di punti Volontà che possono essere spesi per adempiere il contratto. Questa riserva si rinnova all'inizio di ogni scena. 
- **Stemma della missione (1 successo)**: Il giurato ottiene uno stemma, un sigillo, o un simbolo chimerico che può mostrare come prova per dimostrare il suo ruolo nella missione. Questo viene spesso dato ai cavalieri che stanno compiendo una missione per dei nobili potenti. Gli esseri del Dreaming riconoscono e capiscono in modo innato il significato di questi simboli.  
- **Legame di Glamour (2 successi per punto Glamour)**: Il giurato ottiene una riserva extra di punti Glamour a cui può attingere ad ogni scena per i tiri volti ad adempiere il contratto. Questa riserva si rinnova a ogni alba (se il giurato è Seelie) o tramonto (se Unseelie).  
- **Ispirazione arcadiana (2 successi)**: Nel momento in cui tutto sembra perduto e che non si possa completare il contratto il giurato può richiamare *Ispirazione arcadiana* per mostrare una via, un indizio, o uno sprazzo di ispirazione che li può portare a una soluzione. La forma viene scelta dallo Storyteller. *Ispirazione arcadiana* può essere usata solo una volta per storia.  
- **Dote (3 successi)**: Al giurato viene conferita una [Dote]() finché mantiene i principi del contratto. 
- **Conferma (3 successi)**: Il momento che il contratto è concluso con successo il giurato perde tre punti Banalità. Un personaggio può beneficiare di questo contratto solo una volta per storia.  

**Tipo**: Chimerico