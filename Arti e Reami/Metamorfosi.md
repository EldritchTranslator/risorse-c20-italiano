# Metamorfosi

Metamorfosi è l'Arte fatata della trasformazione. E' la fonte delle leggende di monelli trasformati in ranocchie, e di fatine adirate che si trasformano in temibili draghi. Anche se miracoli così evidenti sono diventati spossanti e difficili da compiere ora che il mondo passa dall'Autunno all'Inverno, i Kithain hanno comunque mantenuto quasi tutte le loro abilità su questa rinomata e famosa Arte.  

Almeno, i kith popolani l'hanno mantenuta. Metamorfosi è un'Arte rara tra i nobili; molti sidhe la considerano un'Arte poco degna e non si sognerebbero mai di trasformarsi in esseri inferiori o intaccare la propria bellezza con fattezze animali, poco importa quanto esse siano utili. Ovviamente i pooka sostengono che Metamorfosi fosse una loro invenzione originale e un loro dono ai Kithain, e sono tra i praticanti più entusiasti. Questa Arte è comune anche tra sluagh, cluricauni, e boggan.  

### Scatenare Metamorfosi

Dato che i Kithain hanno mantenuto una tale conoscenza estensiva su Metamorfosi gli Scatenamenti dell'Arte non sono molto comuni: non c'è molto nel suo dominio che un vero maestro dell'Arte non possa già compiere. Dunque la maggior parte degli Scatenamenti sono usati per ottenere poteri avanzati impossibili da usare altrimenti o per evocare il Dreaming perché porti i suoi giudizi e la sua giustizia. "Fa' che appaia all'esterno come è davvero nel suo cuore" è uno Scatenamento classico di Metamorfosi.  

### I bunk di Metamorfosi

I bunk di Metamorfosi incorporano immagini animali, colori, trasformazioni, cambiamenti, e parole. Alcuni esempi sono: fare un verso da animale, bruciare una piuma, maledire qualcuno, dipingersi le unghie, sfregare delle ceneri sul bersaglio, rovesciare la propria camicia e indossarla, dire il nome del bersaglio tre volte corretto e tre volte all'indietro, catturare un gatto, spaventare un gruppo di piccioni, far finta per una scena di essere un animale, scolpire una statuina dal sapone, dipingere il soggetto e poi ridipingerlo, sfregiare un ritratto, indossare un costume stupido, o denudarsi.  

## ⦿ Passerotti e usignoli

Un wilder sidhe porta i capelli  di un colore diverso ogni giorno. Un cluricauno appena arrivato a Honolulu si dà le fattezze di un isolano locale, pensando ingenuamente che questo lo aiuterà ad avvicinarsi alle fate native. Un pooka sogghignante si dà l'aspetto di un troll, quanto di meglio per prendere un giro un giovane cavaliere credulone.  

Questo cantrip permette al changeling di bersagliare anche qualcuno che non sia se stesso, cambiando un dettaglio fondamentale in un'alternativa plausibile. Si può cambiare un uomo in una donna, una rossa in una castana, far diventare un tappo alto, o un uomo nero bianco. Si può far diventare un boggan un nocker, un tavolino in compensato in legno massello, una quercia in un olmo, un gatto nero in un calico, una macchina a merce in una automatica, o una banconota da cinque dollari in una da cento. L'unica restrizione su questa metamorfosi è che i changeling può cambiare solo una caratteristica fisica del bersaglio e solo in qualcosa di plausibile e sensato. Una persona può avere pelle più scura o più chiara, ma generalmente non si ha la pelle verde (a parte alcuni kith), un tavolo può essere fatto di tek o di quercia, ma di certo non di uranio esausto, e una macchina può essere il modello del 2014 invece che del 2009, ma non potrà volare o avere sedili ad autopropulsione.  

**Sistema**: Il Reame scelto determina chi o cosa viene trasformato. Il numero di successi ottenuti determina quanto dura la trasformazione:  

| Successi   | Durata                                           |
|:-----------|:-------------------------------------------------|
| 1 successo | Una scena                                        |
| 2 successi | Un giorno                                        |
| 3 successi | Il punteggio di Glamour del changeling in giorni |
| 4 successi | Un mese                                          |
| 5 successi | Un anno e un giorno                              |  

Se vuole il changeling può sempre aggiungere una condizione alla trasformazione che, se soddisfatta, finirà prima il cantrip, come "quando tornerai con l'anello del Duca," "quando dirai tre volte il mio nome allo specchio," o anche "quando ti pentirai davvero del tuo crimine".  

**Tipo**: Chimerico o Wyrd  

## ⦿⦿ Vermi e giganti

Questo cantrip leggendario può essere usato per rimpicciolire o ingigantire un bersaglio, producendo topi da cavalcare per cavalieri erranti pooka, rimpicciolendo i boggan per fare del lavoro di fino su delle scarpe, trasformando estemporaneamente dei coltelli da cucina in spade, o punendo dei mortali scortesi con un punto di vista da verme del Mondo d'Autunno.  

**Sistema**: Il Reame definisce chi o cosa cresce o si rimpicciolisce. I successi ottenuti determinano quanto la stazza dell'obiettivo cambi:  

| Successi   | Cambiamento                                           |
|:-----------|:------------------------------------------------------|
| 1 successo | Si rimpicciolisce a 3/4 o cresce a una volta e mezza  |
| 2 successi | Si dimezza o raddoppia                                |
| 3 successi | Si rimpicciolisce a 1/4 o cresce a due volte e mezza  |
| 4 successi | Si rimpicciolisce a 1/8 o triplica                    |
| 5 successi | Si rimpicciolisce a 1/16 o cresce a tre volte e mezza |   

Diversamente dalla maggior parte dei cantrip ripeterlo più volte aumenta l'effetto. La crescita o il rimpicciolimento durano comunque sempre una scena, anche se si dice che si possano prolungare gli effetti con uno Scatenamento.  

**Tipo**: Wyrd

## ⦿⦿⦿ Millepelli

Un timido pooka diventa un temibile leone. Una sluagh adirata spinge il redcap che la tormenta in una vecchia ragnatela, dove il redcap, stupito, diventa un ragnetto zampettante. Un troll batte le mani e la pistola nelle mani del malvivente diventa un serpente sibilante. Questo potente cantrip permette al changeling di trasformare una persona o un oggetto in un animale. Gli individui trasformati mantengono le proprie menti e i propri istinti, ma ottengono i tratti fisici, le abilità e le limitazioni sensoriali, e capacità speciali dell'animale in cui si sono trasformati. Gli oggetti che vengono trasformati ottengono la mente di un tipico membro di qualunque specie siano diventati per la durata della trasformazione, così un coniglio sarà vivace, un leone vorrà cacciare, e così via. Umani e fate trasformati mantengono la capacità di parlare solo con coloro in grado di percepire la realtà chimerica.  

**Sistema**: Il Reame usato determina chi o cosa viene tramutato in animale. Il changeling deve dividere i successi tra la magnitudine della trasformazione e la sua durata. La durata viene così divisa:  

| Successi   | Durata                                                      |
|:-----------|:------------------------------------------------------------|
| 0 successi | Il punteggio di Glamour del changeling in turni             |
| 1 successo | Una scena                                                   |
| 2 successi | Un giorno                                                   |
| 3 successi | Il punteggio di Glamour del changeling in giorni            |
| 4 successi | Il doppio del punteggio di Glamour del changeling in giorni |
| 5 successi | Il triplo del punteggio di Glamour del changeling in giorni |  

Invece più vengono assegnati successi alla trasformazione stessa più questa può essere estrema:  

| Successi   | Magnitudine                                                                                                                                                              |
|:-----------|:-------------------------------------------------------------------------------------------------------------------------------------------------------------------------|
| 0 successi | Il bersaglio può essere trasformato solo in qualcosa della stessa taglia senza abilità straordinarie (come volo, respiro subacqueo, veleno, sensi sovrumani, ecc.)       |
| 1 successo | Il bersaglio può essere trasformato in un animale della stessa taglia con al massimo un dono straordinario.                                                              |
| 2 successi | Il bersaglio può essere trasformato in un animale grosso la metà o una volta e mezza con al massimo un dono straordinario.                                               |
| 3 successi | Il bersaglio può essere trasformato in un animale grosso un quinto o il doppio con al massimo un dono straordinario o uno della stessa taglia con due doni straordinari. |
| 4 successi | Come con tre successi, ma il bersaglio può ignorare restrizioni di taglia o avere un qualunque numero di doni straordinari.                                              |
| 5 successi | Il bersaglio viene trasformato in un animale che vuole il changeling, da una moschina ronzante a un enorme elefante.                                                     |   

**Tipo**: Wyrd