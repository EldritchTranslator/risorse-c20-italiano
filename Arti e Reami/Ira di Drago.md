# Ira di Drago

C'era una volta un coraggioso cavaliere sidhe che uccise un drago e ne mangiò il cuore ancora fumante. O magari un re delle fate riuscì a battere un drago in furbizia, e questo diede il suo potere ad Arcadia. Oppure una fata bellissima sedusse il drago con parole mielate e sogni di passione. Le storie sono tante, com'è solito per il Dreaming, ma il punto focale rimane sempre lo stesso - in un lontano passato un eroe si impossessò di un grande potere di guerra e ferocia e lo mise a disposizione delle fate che hanno il valore e la fortezza necessari a piegarlo a loro volere.  

Ira di Drago è una potente Arte che si basa su battaglia e conflitto, ed è rimasta rara nei lunghi secoli dell'Interregno. Il suo uso è risalito con il ritorno dei sidhe arcadiani, i cui nobili cavalieri non si sono mai tirati indietro alla sfida di padroneggiare questa potente magia. Molti sidhe considerano Ira di Drago un'Arte proprietaria che può essere padroneggiata appieno solo da nobili guerrieri con dedizione indivisa, ma in realtà viene praticata anche tra i kith popolani - perdipiù redcap e troll. Sorprendendo (spesso in modo fatale) i più quest'Arte è anche popolare tra i nocker, che si divertono a infondere la sua forza in armi di loro creazione.  

## Scatenare l'Ira di drago

Gli Scatenamenti di Ira di drago in genere sono piuttosto diretti - solitamente un "proteggici" o "distruggili" - e si esprimono sempre in accese manifestazioni di Glamour liberato, spesso nella forma di mura infuocate, aure accese che donano forza titanica, piogge di fuoco dorato, o persino la manifestazione di un drago chimerico.  

## I bunk di Ira di drago

I bunk per Ira di drago incorporano azioni violente, audaci e drammatiche, gesti nobili, e immagini draconiche. Esempi di bunk sono: annunciare una sfida formale, brandire la propria arma con movimenti imbellettati, sparare in aria, accendere un cerchio di fiamme e camminarci dentro o fuori, saltare da un posto alto, lanciare una manciata di banconote al soggetto, citare Shakespeare, lanciare un guanto, far colare del sangue su un'arma, rompere un mobile, lanciare via la propria arma, appiccare fuoco a un edificio, fare un incidente d'auto, inginocchiarsi un momento prima della battaglia, o mettersi l'armatura di fronte ai tuoi nemici guardandoli senza battere ciglio.  

# ⦿ Muscolatura bruciante

Un troll ruggisce sostenendo da solo un palazzo che sta crollando, con i muscoli che gli brillano da dentro. Delle fiamme danzano sulla lama di una mortale ascia di un redcap mentre viene affondata nell'armatura come se questa fosse di carta. Una sidhe concentra del potere antico in una sola freccia per un solo momento, e così uccide un mostro. Questo cantrip infonde il soggetto con il bruciante potere delle leggende, donandogli una forza e un potere distruttivo tremendi. A quelli con occhi di changeling il soggetto sembra delineato da un'aura dorata, che si solleva e sfarfalla come fiamme.  

**Sistema**: Il Reame usato determina chi o cosa viene rinforzato. Se il soggetto è una creatura vivente allora questo cantrip alza il suo punteggio di Forza. Se il soggetto è un oggetto allora tutti gli attacchi fatti con quell'oggetto guadagnano dei dadi in più per calcolare i danni. I successi del tiro di attivazione di questo cantrip devono essere divisi tra efficacia e durata. Ogni successo assegnato all'efficacia aggiunge un punto in Forza o un dado di danno. Ogni successo assegnato alla durata allunga l'effetto di *Muscolatura bruciante* di un turno; se non vengono assegnati successi alla durata il cantrip dura un turno solo.  

**Tipo**: Chimerico  

# ⦿⦿ Spire fuorvianti

Una sidhe danza per il campo di battaglia, sterminando i suoi nemici senza essere toccata da loro o persino dal loro sangue. Al soggetto di questo cantrip viene conferita la grazia di un serpente sinuoso. I suoi movimenti diventano sinuosi, quasi ipnotici, e riesce a evitare facilmente i danni. Anche un oggetto inanimato protetto da questo cantrip sembra spostarsi e contorcersi sottilmente, disturbando tentativi di attacco.  

**Sistema**: Il Reame determina chi o cosa ottiene la benedizione difensiva. Tutti gli attacchi diretti verso il soggetto hanno la difficoltà incrementata di 2 fino a un massimo di 9. Il cantrip dura per un turno per successo. Questa protezione non ha effetto per attacchi fatti con il ferro freddo.  

**Tipo**: Chimerico  

# ⦿⦿⦿ Scaglie di drago

Un coltello colpisce la pelle di un troll, che all'improvviso diventa dura come la roccia. Un nocker sorride mentre punta la sua auto verso quella dello strozzino, rinforzando la carrozzeria fino a farla diventare indistruttibile, sperando che le sue migliorie agli airbag funzionino.  

Il changeling infonde il soggetto con la mitica resistenza delle squame di un drago. Coloro che riescono a vedere oltre le Nebbie percepiscono il soggetto rilucere con una foschia di calore, con la pelle o la superficie che sbrilluccicano nella luce.  

**Sistema**: Il Reame usato detta chi o cosa viene incantato. Tutti i tiri per i danni contro chi è protetto dal cantrip hanno la difficoltà aumentata di 2 con un massimo di 9. Il cantrip dura un turno per successo, e non ha effetto contro attacchi compiuti con ferro freddo.  

**Tipo**: Chimerico  

# ⦿⦿⦿⦿ Colpo d'agrifoglio

Una sidhe passa la sua lama tra le foglie cadute, le solleva in aria, e una scarica elettrica verde smeraldo le lancia verso l'avversario, rese dure come l'acciaio.  

Prende il nome dalla leggendaria pianta del guerriero, ed è un cantrip di pura distruzione che si manifesta in modo diverso adattandosi alla natura del changeling che la adopera. E' sempre una scarica di potere arcano, ma può essere di tutto, da una fredda ondata di oscurità avvizzente a un flash smeraldino che rompe l'obiettivo in mille pezzi a un soffio di fuoco di drago.  

**Sistema**: Il Reame usato determina l'obiettivo del cantrip, cioè chi o cosa viene distrutto. Il lancio di attivazione del cantrip è anche il lancio di attacco. La sua gittata massima è dieci volte la Volontà del changeling in metri, e infligge un numero di dadi di danni letali pari a Volontà + Glamour + successi extra sul tiro di attivazione.  

**Tipo**: Wyrd  

# ⦿⦿⦿⦿⦿ Far scattare l'Ira

Billy ha 10 anni e sta affrontando un bullo di due anni più grande di lui e una volta e mezza la sua stazza. Billy è anche Sir William di Murfreesboro, sidhe e cavaliere giurato della Contessa Denzel. Si guarda le mani, e le vede brillare con il potere delle epoche.  

Il changeling invoca in sè la conoscenza marziale degli innumerevoli combattenti delle leggende arcadiane, permettendogli di attuare una terribile danza mortale contro la quale nessun nemico può sperare di sopravvivere.  

**Sistema**: Il Reame usato determina chi viene benedetto dal cantrip. Se usato su un oggetto gli effetti passano a chi lo brandisca in battaglia. *Far scattare l'Ira* crea una riserva di dadi pari ai successi del tiro di attivazione. Ogni turno la riserva può essere suddivisa come si vuole tra le altre riserve usate in combattimento - attacco, danno, assorbire, o anche altri cantrip. Questa riserva si rigenera all'inizio di ogni turno con un dado in meno, finché non finiscono. Un soggetto non può lanciare *Far scattare l'Ira* più di una volta per scena.  

**Tipo**: Chimerico
