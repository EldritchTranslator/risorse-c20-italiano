# Autunno
L'Arte dell'Autunno è una tra le più antiche tra quelle ancora praticate dai Kithain. Ritenuta da alcuni la più terribile tra le quattro Arti stagionali, questa è la magia dell'autunno, di Samhain, del cambio dalla luce al buio. Non possiede l'energia creativa o la passione delle Arti della Primavera e dell'Estate, ne' la solenne dignità dell'Inverno. Invece, è un'arte di ombre e deterioramento, di avvizzimento, di morte non ancora accettata e di un destino crudele ancora in adempimento.  

L'Arte dell'Autunno per molti Kithain è una magia nera delle più oscure. Anche se a molti piacerebbe credere che questo genere di Glamour venga usato solo dalle Fate Unseelie dal cuore più nero, la verità è che l'Arte dell'Autunno ha una lunga storia tra gli sluagh di entrambe le Corti, così come certi satiri grump e boggan Unseelie.  

### Scatenare l'Autunno  
Scatenare il deterioramento dell'Autunno è un atto di vera disperazione o crudeltà selvaggia, ed è utile per causare la decomposizione finale di un sistema o per indebolire nemici. Viene spesso invocato con gli ordini disperati di "deteriora", rivolto ad un ostacolo, "avvizzisci", ululato a un gruppo di nemici, o "cadi in rovina", mormorato contro un'impresa o un sistema. Il modo esatto in cui il deterioramento dell'Autunno si presenta è raramente predicibile, e gli Eshu narrano molte storie di un profondo dolore portato al mondo da uno Scatenamento che va assai oltre i desideri iniziali della fata.  

### I bunk  
I bunk d'Autunno tendono a coinvolgere i simboli dell'autunno, di funerali, dei raccolti, e di Halloween. Alcuni esempi includono: pestare una foglia secca, indossare una maschera paurosa, travestirsi da qualcosa che non si è, spegnere una lanterna o una candela, accendere e spegnere velocemente l'interruttore della luce, fare un gemito inquietante, disegnare e costruire un costume speciale, velarsi il viso, stare in veglia fino al tramontare del sole, cogliere un frutto maturo, versare del sidro per terra, bruciare il proprio portafoglio con tutti i contenuti, o perdersi un un posto sconosciuto.  

## ⦿ Ombre striscianti  
Il changeling comanda le ombre vicine a sottoporsi al suo volere. Una satira evoca l'ombra di un amato non corrisposto per danzare con lei. Un sluagh corrompe le ombre notturne di un suo bullo in un teatro di pericoli. Questa Arte può essere adoperata sottilmente, disturbando o manipolando lievemente per dare un lato sinistro alla scena, o può essere usata per prendere controllo delle ombre facendole diventare enormi presenze incombenti, completamente separate dalle azioni di chi le getta, o persino inghiottire la changeling (o qualcun altro) per nasconderla.  

**Sistema**: Il Reame scelto determina chi o cosa getta l'ombra manipolata da questo cantrip. Usi sottili di questo potere abbassano la difficoltà di tutti i tiri di Intimidazione del lanciatore di uno per ogni successo. Usi ovvi semplicemente possono annunciare il potere del changeling come stregone ad altri Kithain e terrorizzare mortali (almeno finché le Nebbie non oscurano le mostruose ombre che hanno osservato balzare in giro selvaggiamente). Usandola per inghiottire il bersaglio nella propria ombra quest'Arte permette a un individuo di abbassare la difficoltà di tiri Furtività di uno per ogni successo, mentre un oggetto oscurato ha la difficoltà per trovarlo aumentata di uno per successo (fino a un massimo di 9).  

**Tipo**: Chimerico o Wyrd, dipende da quanto ovvio l'uso.  

##  ⦿⦿ Occhi dell'Autunno  

Il duca si piega in avanti, scrutando il vagabondo di fronte a lui, gli occhi brillanti con la luce arancione di Samhain. Notando la terribile maledizione che incalza il visitatore, gli nega l'ospitalità e manda via l'eshu, scatenando un fruscio di sussurri.  

Infondendo il Glamour dell'Autunno nei suoi occhi, la changeling affina i suoi sensi al decadimento e alla sventura. Può vedere le malattie e le infermità di chi la circonda, riconoscere le debolezze e i punti di stress di oggetti, o persino riconoscere chi è marchiato da un destino oscuro o incombente.  

Gli occhi del changeling prendono sempre qualche caratteristica sovrannaturale; le iridi possono diventare arancione come le foglie appena cadute, o potrebbero illuminarsi di bianco con attorno anelli fantasma. Anche se ogni altro elemento di quest'arte è chimerico, il cambiamento dei suoi occhi può essere notato anche da mortali perspicaci (a difficoltà 8).  

**Sistema**: Il Reame usato determina chi o cosa può essere esaminato. Se l'Arte è usata su una persona, il personaggio scopre il livello generale della salute dell'individuo (questo può funzionare come un lancio di diagnosi se si ha l'Abilità Medicina), ottenendo informazioni più dettagliate più successi si ottengono. Altrimenti, il changeling è in grado di identificare un punto debole in un avversario, aggiungendo un dado in più in danni contro di lui per ogni successo ottenuto. Gli oggetti possono essere esaminati con lo stesso modo per identificare punti deboli. Se l'obiettivo di Autumn Eyes è vittima di qualche maledizione, magia debilitante, o un destino oscuro (come per il Difetto Fato Oscuro), ciò viene rivelato insieme alla sua natura con tre successi o più.  

**Tipo**: Chimerico  

## ⦿⦿⦿ La mela avvelenata  

Una giovane redcap porta un vassoio di biscotti della madre in classe, abbastanza che ciascuno dei compagni possa averne uno. Si assicura di passare al bambino che le lancia addosso sassi dopo scuola un biscotto molto speciale: uno infuso di tutta la sua paura e rabbia.  

Questa cantrip terribile ha dato motivo a generazioni di mortali motivo di temere sia i doni sia l'ira del popolo fatato. Condensando la sua furia in una infusione di Glamour mortale diretta a qualcosa a portata di mano del changeling, esso viene avvelenato.  

**Sistema**: Il Reame usato determina chi o cosa viene avvelenato. Se l'Arte è usata su una persona, questa viene semplicemente avvelenata. Se usata su un oggetto, questo diventa velenoso per il secondo individuo che lo usa in modo deciso dallo Storyteller e dalla natura dell'oggetto. (Una mela avvelenata dovrà essere mangiata, mentre un libro tossico potrà portare a termine il suo compito mortale verso chi lo legge.) Questo cantrip infligge danni pari ai successi ottenuti, e viene resistito come un normale veleno. Esseri sovrannaturali lo resistono come un veleno di classe 3, mentre per i mortali è un veleno di classe 5.  

**Tipo**: Wyrd  

## ⦿⦿⦿⦿ Avvizzimento  

Un sicario inchioda un satiro contro la porta di casa sua e tira fuori una chiave inglese dalla tasca. Ma il satiro gli afferra il pugno guardandolo lascivamente, e così facendo, gli ruba cinquant'anni. Il sicario ora è un vecchio, debole, traballante, pieno di macchie, e leggero abbastanza per permettere al satiro di spingerlo oltre la ringhiera del palazzo con una mano. La maledizione passa mentre il delinquente cade, ma a quel punto è già tutto nelle mani della gravità.  

Con un gesto crudele la changeling ruba la vitalità della vittima, lasciando solo l'aspetto di anzianità e deperimento.  

**Sistema**: Il Reame determina chi o che cosa viene avvizzito. Usata su un oggetto normale, gli effetti di quest'Arte sono permanenti. Altrimenti i successi devono essere divisi tra durata e l'intensità dell'effetto di decadimento dell'Arte. Ogni successo invecchia l'obiettivo di dieci anni, o può essere assegnato alla durata secondo la tabella qui sotto. Per ogni due successi dedicati ad invecchiare un soggetto vivente, questo soffre una penalità di -1 su tutte le riserve di dadi che riguardano l'aspetto fisico. [Toglie un dado]  

|  Successi  |                                         Durata                                         |
|:----------:|:--------------------------------------------------------------------------------------:|
| 0 successi |       L'invecchiamento dura un numero di turni pari al Glamour di chi lo lancia.       |
| 1 successo |                            L'invecchiamento dura una scena.                            |
| 2 successi |                            L'invecchiamento dura un giorno.                            |
| 3 successi |      L'invecchiamento dura un numero di giorni pari al Glamour di chi lo lancia.       |
| 4 successi | L'invecchiamento dura un numero di giorni pari al doppio del Glamour di chi lo lancia. |
| 5 successi | L'invecchiamento dura un numero di giorni pari al triplo del Glamour di chi lo lancia. | 

Lanciare il cantrip più volte non ha effetto, a meno che non si ottengano più successi di quelli che stanno già affliggendo il soggetto. Non importa quanto lo si invecchi, non si può uccidere di vecchiaia.  

**Tipo**: Wyrd  

## ⦿⦿⦿⦿⦿ Brividi  

Uno sluagh dalla rabbia silenziosa si infila nella sala relax degli impiegati di una casa di riposo. Ecco - quella è la giacca dell'infermiere che è troppo duro con la sua nonna. Infila una manciata di foglie sbriciolate nella tasca, e attraverso questo luogo di vecchiaia e disperazione, le ombre dei morti prestano attenzione. Il proprietario della giacca non avrà pace per il prossimo futuro.  

La changeling tira fuori i suoi sogni di morte e oscurità e li affida a un bersaglio. Chi o cosa viene maledetto così diventa un bersaglio per fantasmi, e soffre delle attenzioni dei morti senza riposo per qualche tempo.  

**Sistema**: Il Reame usato determina chi o cosa è perseguitato. L'effetto esatto di questa persecuzione può cambiare a seconda di che luogo, oggetto, o persona viene scelto, se i fantasmi hanno già un interesse nel soggetto, e così via. A un estremo, possono accadere calamità non meccaniche come muri che trasudano sangue durante un'importante riunione di lavoro. Come regola generale, l'attenzione dei morti senza riposo possono causare effetti come penalità di -1 ad azioni che richiedono grande concentrazione, o ad azioni che usano un oggetto infestato, o precludere il recupero di Volontà quando si dorme, a causa degli incubi infestati dai fantasmi.  

La persecuzione dura per un numero di giorni pari ai successi ottenuti moltiplicati al punteggio di Glamour permanente del changeling.  

**Tipo** : Chimerico
