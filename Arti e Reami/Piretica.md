# Piretica

L'anima di ogni changeling brucia con la forza del Dreaming, ma non tutti imparano a prendere il controllo di quella fiamma con la magia della Piretica. Il fuoco consuma, purifica, protegge, e rinnova. Kithain di ogni tipo rispettano il potere del fuoco, e non importa di che corte, casato, o rango facciano parte, tutti ricercano i suoi segreti.  

## Scatenare la Piretica

Scatenare il Glamour con la Piretica può bruciare via impurità o illusioni, causare distruzione terribile, o rifare qualcosa come nuovo. Il personaggio può invocare l'Arte per creare un cerchio di fuoco protettivo, consumare i fantasmi lanciati per distrarla o perseguitarla, o per trasformare il suo sudore e le sue lacrime in Glamour fuso che appiccano fuoco ovunque tocchino.  

## I bunk della Piretica

Non sorprende che i bunk della Piretica coinvolgano spesso fuoco e distruzione, ma includono anche rimuovere impurità, cucinare, e nuova vita. Esempi di bunk sono: bruciare qualcosa, o bruciare tutto, dare nuova vita a qualcosa di rotto, tenere un fiammifero acceso sotto la mano finchè non ti scotti, raccontare una storia attorno a un falò, creare una scultura di vetro per poi frantumarla, o cantare una ballata finendo proprio al sorgere del sole.  

# ⦿ Accensione

Un cantrip di base ma estremamente utile, Accensione scalda il focus del Glamour abbastanza da dare fastidio senza fare del male. Accensione può cuocere il cibo, aiutare ad accendere un fuoco, far sudare qualcuno facendolo apparire febbricitante, o scaldare una pistola abbastanza da bruciare chi la tocchi.  

Stufo della routine a scuola, un childling pooka sta a casa malato con una febbre creata con il Glamour. Una boggan si assicura la vittoria a una competizione culinaria facendo stracuocere il cibo dei competitori. Un sidhe usa Accensione per distrarre il suo rivale durante un consiglio di guerra, convincendo la duchessa ad andare avanti con le trattative invece che scendere in battaglia.  

**Sistema**: Il Reame del cantrip determina i soggetti. Quando viene usato su qualcosa di inanimato o non senziente, è lo Storyteller a stabilire l'effetto del calore (le piante si possono appassire, il metallo diventa pericoloso da toccare, il cibo cuoce senza una fonte visibile di calore). Quando viene lanciato su una persona, un animale, o una creatura, il soggetto soffre di una penalità di +1 a tutti i tiri a causa della distrazione e del fastidio. Il numero di successi determina il numero dei turni per cui il soggetto rimane surriscaldato.  

**Tipo**: Wyrd.  

# ⦿⦿ Illuminazione

Moltissimi miti della creazione dei mortali iniziano con una luce divina che penetra l'oscurità. I changeling esperti in Piretica impugnano il potere che sta al centro di queste storie. Incanalando il Glamour in questo cantrip il Kithain può creare una luce che dipana l'oscurità, le illusioni, e i meschini sotterfugi.  

La motley si ripara dalla luce accecante, ma rigirandosi vedono il loro mentore rimpiazzato da un impostore. Tutti coloro che entrano nella casa del piskey devono prima stare di fronte a una pietra luminosa per essere rivelati.  

**Sistema**: Il Reame determina la fonte della luce. Il bagliore di *Illuminazione* rivela tutto ciò che è nascosto o oscurato. Illusioni sovrannaturali, travestimenti anche fisici, e persino la semplice disonestà sono più semplici da rivelare quando brilla la luce del cantrip. Normalmente la luce si estende solo circa qualche metro in ogni direzione, ma si può estendere notevolmente con Scena, e se il cantrip è Wyrd tutti possono vederne la luce. 

Ogni illusione sovrannaturale o travestimento con un livello di potere minore dei successi tirati per il cantrip viene rivelato. Ogni tentativo di mentire o di nascondersi nell'area della luce subiscono una penalità alla riserva di dadi pari al numero di successi del cantrip. Gli effetti di *Illuminazione* durano una scena, ma possono essere fatti finire prima da chi lancia il cantrip.  

**Tipo**: Wyrd o Chimerico.  

# ⦿⦿⦿ Purificazione

Non c'è impurità che può resistere a calore, ma gli studenti di Piretica possono bruciare i contaminanti con fuoco chimerico che non danneggia o consuma il soggetto. *Purificazione* rende acqua e cibo sicuri da consumare, può distruggere infezioni o veleni, e anche curare malattie temporaneamente. Insieme al Reame Fate, chi lo lancia può persino bruciare via maledizioni ed effetti di altri cantrip.  

Il tentativo di un traditore di avvelenare la motley fallisce a causa del cantrip del nocker. Nella forgia del troll ogni metallo diventa puro e forte nella fornace. Con una canzone piena di speranza il clurichaun pulisce un fiume dall'inquinamento causato da una fabbrica vicina.  

**Sistema**: Il Reame del cantrip determina cosa può essere purificato. Oggetti e altri materiali inanimati hanno tutte le impurità e i contaminanti rimossi. Gli effetti su changeling, mortali, e altri sovrannaturali cambiano a seconda delle circostanze. La Storyteller deve decidere cosa rientra nel termine 'impurità' (una maledizione che causa allucinazioni può essere alleviata temporaneamente, ma una malattia naturale no magari). Il numero di successi può essere paragonato con la forza dei veleni, maledizioni, malattie, o effetti nocivi. Se *Purificazione* non raggiunge o supera l'effetto in successi questo ritorna nel soggetto dopo la scena.  

**Tipo**: Wyrd  

# ⦿⦿⦿⦿ Inghiottire

Talvolta un changeling vuole semplicemente appiccare fuoco a qualcosa. Un cantrip semplice e potente, *Inghiottire* fa bruciare un soggetto. Il changeling può scegliere se il soggetto della magia brucia o se viene protetto dalla corona di fiamme magiche. Quando il fuoco si propaga a qualcosa di vicino, si comporta come del fuoco normale, bruciando e spargendosi, al di fuori del controllo del changeling.  

Un clurichaun infiamma la pioggia e rade al suolo la fabbrica dove faticava prima della Crisalide. Prendendo ispirazione dai supereroi, un childling si circonda di fiamme per spaventare un bullo. Si spargono in fretta le voci della vigilante alta e blu con l'ascia avvolta dalle fiamme.  

**Sistema**: Il Rame determina cosa brucia o viene avvolto dalle fiamme. Il numero di successi determina l'intensità e la durata del fuoco, ma se brucia qualcos'altro, il fuoco mondano continua ad esistere e spargersi. Ogni successi rappresenta il numero di turni per cui il soggetto brucia o è avvolto dalle fiamme di *Piretica*. Se il cantrip è usato per bruciare qualcosa, questo soffre un punto di danno aggravato per turno. Se il cantrip circonda un soggetto per proteggerlo, qualunque cosa oltre a chi lancia il cantrip o il soggetto che tocca le fiamme soffre di un punto di danno aggravato per turno di contatto.  

**Tipo**: Wyrd.  

# ⦿⦿⦿⦿⦿ Canto della fenice

La fenice brucia e diventa cenere, e risale dalla distruzione delle fiamme come nuova. Maestria della *Piretica* dona al changeling il potere di rinnovare la vita nella distruzione. Dopo che la changeling invoca il *Canto della fenice*, se il soggetto di questa benedizione muore o viene distrutto, brucerà fino a diventare cenere per poi risorgere poco dopo.  

**Sistema**: Il Reame usato per il cantrip decide chi o cosa ritornerà se ucciso o distrutto durante la scena corrente. Il momento in cui il soggetto di questa potente magia soffre danni fatali o viene rotto oltre ogni speranza di ripararlo incomincia il *Canto della fenice*, e il soggetto incomincia a bruciare. Il numero di successi del cantrip determina quanto a lungo rimane inerte e in fiamme, dopo di che risorge come nuovo, pienamente ricostituito sia di corpo che di mente. *Canto della fenice* ricostituisce tutti i livelli di salute, Volontà, Glamour, così come ogni altro tipo di risorsa.  

| Successi   | Durata                             |
|:-----------|:-----------------------------------|
| 1 successo | Brucia per un giorno e poi ritorna |
| 2 successi | Brucia per una scena e poi ritorna |
| 3 successi | Brucia per un'ora e poi ritorna    |
| 4 successi | Brucia per un minuto e poi ritorna |
| 5 successi | Brucia per un turno e poi ritorna  |

**Tipo**: Wyrd