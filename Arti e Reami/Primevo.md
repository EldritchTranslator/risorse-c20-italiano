# Primevo

I fatati sono vecchi almeno quanto il mondo, se non di più, e hanno sempre avuto una potente affinità con gli elementi che compongono il mondo; alcune leggende dicono persino che hanno filato i fondamenti primordiali della realtà dalla nascente massa dei sogni all'alba dei tempi. Qualunque sia la verità, i changeling moderni si ricordano di un tempo in cui erano fratelli delle pietre e quando coglievano sussurri dall'aria, seducevano le fiamme e si inchinavano prima di navigare su Madre Oceano. Anche oggi si ricordano di molti dei segreti che riguardano l'imbrigliare gli elementi, e Primevo è una delle loro Arti magiche più utili e conosciute.  

E' comunemente accettato che i Kithain abbiano imparato Primevo dai loro cugini, gli Inanimae, e che un tempo era solo un gradino per l'ascesa verso magie elementali assai più potenti. Queste ultime sono state perse con il Frantumo, e al giorno d'oggi Primevo viene associata con i changeling più mondani, come i boggan, gli eshu, i piskie, e i redcap, anche se molti nobili sidhe imprano in silenzio i suoi incantesimi più utili di basso livello.  

### Scatenare Primevo

Gli Scatenamenti di Primevo riportano nelle mani del Kithain il vasto e antico potere delle Arti elementali, anche se solo per un momento. Terremoti, tempeste di fuoco, alberi che eruttano dal terreno e crescono in tutta la loro gloria in secondi: questi sono tutti esempi di Scatenamenti di Primevo, rendendola una delle Arti più potenti e pericolose da liberare nel mondo con direzioni poco dettagliate come "fermali", "aiutaci", o "crea una strada".  

### I bunk di Primevo

I bunk di Primevo incorporano oggetti provenienti dalla natura o da forze elementali base. Alcuni esempi sono: accendere un fiammifero o agitare un accendino acceso, spezzare un rametto, farsi un tè di corteccia di salice e berselo, ricoprirsi le mani di fango, mettere una conchiglia vicino all'orecchio, intagliare una statuina in legno, disegnare per terra il soggetto con le dita, correre a più non posso controvento, seminare foglie appena cadute sulla propria testa, cogliere una rosa e apprezzarne il profumo, saltare in una pozzanghera, marcare un albero con una pietra tagliente, o intrecciare una corona di spini e indossarla.  

## ⦿ Sussurro del salice

Nelle ore che precedono l'alba un pooka si aggira con zampe di gatto per chiedere ai ciottolo del vialetto del Duca chi è venuto a visitarlo nella notte. Un investigatore privato boggan cercando di risolvere uno scippo avvenuto al parco interroga gli alberi, scoprendo trame più oscure di quanto non si aspettasse.  

Questa magia semplice ma utile permette al changeling di parlare al mondo e saperne sentire le risposte. Può usare *Sussurro del salice* per parlare a qualunque pianta, animale, oggetto, o elemento naturale: ogni pietra, anello ingioiellato, lama lucente, ogni animale normalmente incapace di parlare.  

*Sussurro del salice* ha due restrizioni. Primo, il changeling deve parlare sussurrando, e tutto ciò che riceve in risposta, similmente, sarà un sussurro: questo cantrip è inutile a una gara automobilistica o a un concerto rock. Secondo, non importa quanto ci provi, il changeling non potrà mai sentire la voce del ferro freddo.  

**Sistema**: Il Reame scelto determina l'argomento di cui si potrà parlare con il mondo. Attore e Fae potrebbero permettere di chiedere a un albero se una certa persona è passata, e cosa stesse facendo. Prop e Natura permettono al changeling di chiedere di oggetti o di fenomeni naturali. Il changeling può chiedere una domanda per successo.  

**Tipo**: Chimerico  

## ⦿⦿ Primordio occulto

Questo cantrip permette al changeling di manifestare gli elementi di terra, acqua, legno, fuoco, o aria. Questo appare nella sua forma più naturale: l'acqua scende dal cielo come pioggia, o sorge dalla terra come sorgente, per esempio. Le rocce svettano dalla terra con tremori. Le piante crescono a velocità innaturale. Queste manifestazioni tuttavia possono avvenire in luoghi assai innaturali, come la pioggia all'interno di un palazzo, o dei rami fioriti che crescono dalla testa di un professore di matematica arrabbiato come delle belle corna.  

**Sistema**: Il Reame usato determina dove si manifesterà l'elemento. Attore e Fae possono farlo piovere su qualcuno, o appesantire le sue tasche con rocce, o che ci spuntino delle piantine, o persino che appicchino fuoco (infliggendo danni uguali ai successi ottenuti). Natura semplicemente permette che appaiano dal mondo naturale

## ⦿⦿⦿ Scudo di quercia

La pelle di un cavaliere troll diventa dura come il granito della montagna. Un redcap, fuggendo attraversando dei rovi, pezza un ramoscello e lo masticchia, facendosi così crescere della corteccia protettiva sulla sua giacca e sui pantaloni, dandogli una protezione migliore.  

Questo utile cantrip rinforza il suo bersaglio con un involucro protettivo elementale. Anche se si chiama così non significa che la protezione debba essere uno strato di corteccia, ma può rendere la pelle dura come il marmo, o permettere alla superficie apparentemente solida di una porta di schizzare e riformarsi come l'acqua quando viene colpita, o circondare una macchina con uno schermo termico di un vento potente.  

**Sistema**: Il Reame usato determina chi o cosa viene rinforzato. Ogni successo lanciato all'attivazione di *Scudo di quercia* dona un livello in più di salute a Contuso, che rimane fino alla fine della scena o finché non viene distrutto. Questi livelli temporanei di salute sono sempre usati per primi quando si viene danneggiati, e invece di tenere i danni segnati essi semplicemente svaniscono. Gli effetti di questo cantrip non sono cumulativi, ma gli effetti dl nuovo lancio sovrascrivono sempre quelli vecchi.  

**Tipo**: Wyrd