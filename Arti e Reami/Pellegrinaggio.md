# Pellegrinaggio

Questa è l'Arte del viaggio, del muoversi intelligentemente, del talento fatato di muoversi veloci come un sogno. Pellegrinaggio è un'Arte antica e uno dei frammenti di magia changeling più diffusi. E' ricercata dagli esploratori, dai furfanti, corrieri, e viaggiatori. Durante la Guerra della Concordanza i popolani usarono l'Arte per scappare dalle imboscate e trappole dei sidhe, mentre la nobiltà ha sempre dato importanza all'abilità di mantenere aperte le linee di comunicazione tra i freehold. 

Anche se è così utile, Pellegrinaggio è spesso considerata un'Arte inferiore - una magia fatta per seguaci, esploratori, e popolani, non una magia fatta per l'alta nobiltà e le loro grandiose corti. Gli eshu sono i suoi praticanti più assidui, ma ha anche forti legami con i pooka e i cluricauni.  

### Scatenare Pellegrinaggio

Scatenare Pellegrinaggio è l'atto disperato di chi ha perso definitivamente la propria via o chi sta affrontando un destino tragico e imminente. "Portaci fuori di qui" e "sbattili fuori" sono di gran lunga le direttive più comuni quando l'antica Arte delle vie e del viaggio viene riversata nel Mondo d'Autunno, seguite da vicino da "portami al mio obiettivo". L'ultimo comando raramente è prevedibile, dato che scaraventa il Kithain nelle braccia del Dàn - il posto dove un changeling deve andare per portare avanti il proprio obiettivo spesso non è il posto che ci si aspetta. Gli Scatenamenti di Pellegrinaggio sono anche stati usati in passato per aprire a forza trod dormienti, ottenendo solo successi limitati e temporanei. Alcuni changeling particolarmente coraggiosi hanno persino tentato di usare quest'Arte per trasportarsi nella perduta Arcadia, ma o dicono che persino il Glamour del Mondo d'Autunno non può riportarli alla sua fonte, oppure semplicemente svaniscono nelle profondità del Dreaming senza che più si sappia nulla di loro, con il loro destino solo oggetto di speculazioni di coloro che hanno lasciato indietro.  

### I bunk di Pellegrinaggio

I bunk di Pellegrinaggio di solito incorporano concetti come movimento, viaggio, azioni vistose, o esposizioni. Alcuni esempi sono: battere tre colte il piede, mettersi in posizione da corridore, dipingere fiamme o saette su un oggetto, correre sul posto, saltare su e giù, fischiare forte e indicare la propria destinazione, canticchiare la propria canzone preferita da viaggio, prendere un pizzico di polvere da strada e mettersela in tasca, stracciare una mappa, lanciare una chiave usata spesso in un posto irrecuperabile, disegnare una mappa, correre un chilometro per prendere velocità, chiamare qualcuno di lontano e dichiarare con sicurezza che stai giusto per arrivare.  

# ⦿ Campana

Un pooka ridente salta un'alta staccionata in un balzo solo, perdendo così i suoi inseguitori. Un redcap maligno costringe un carrello elevatore a lanciarsi sul gruppo di troll che sono venuti a trascinarlo di fronte al loro signore.  

Questa è l'Arte di balzi prodigiosi, con il potenziale di permettere al bersaglio di saltare alto tanto quanto un palazzo in una volta sola. *Campana* muove il bersaglio in avanti o in alto secondo la volontà di chi lo lancia, e il Glamour infuso nel balzo assicura che l'atterraggio sia sempre sicuro, non importa l'altezza della caduta. Alcuni pooka insistono che una volta Campana era la loro magia speciale, rubata da un eshu truffatore durante il tempo delle leggende, che poi è stata rivelata al resto delle fate...ma chi crede a un pooka?  

**Sistema**: Il Reame scelto determina chi o cosa salta. 