# Primavera
La Primavera incarna il vibrante ottimismo, meraviglia, e affinità con la natura delle fate. I cantrip di primavera incanalano il Glamour in  crescita, nuova vita, e protezione. Anche se i changeling più moderni preferiscono Primevo, Primavera mantiene un gruppo di praticanti dedicati, specialmente nella Corte Seelie.  

### Scatenare la Primavera

La Primavera scatenata può generare coperte di fogliame, purificare maledizioni e magie oscure, e ristorare ciò che è rotto. Incanalando il Glamour tramite l'Arte della Primavera un changeling può ricoprire un edificio in verde, spezzare temporaneamente una maledizione che affligge la sua motley, o curare le ferite mortali di chi la circonda dopo un'esplosione.  

### I bunk della Primavera

I bunk della Primavera spesso coinvolgono natura, animali, cerchi, e sessualità. Esempi di bunk sono: spogliarsi e arrampicarsi su un albero in Central Park, filmare un video porno che diventa virale, raccontare la favola dei tre porcellini a un pubblico di maialini allo zoo per bambini, correre attorno al tuo nemico in cerchio per tre volte, o confessare un amore non corrisposto.  

## ⦿ Risveglio

Nuova vita, un germoglio che spunta - al cuore della Primavera c'è la promessa di inizi e di risveglio da sonno e letargo. La changeling incomincia il suo viaggio nell'Arte della Primavera imparando a proclamare una fine all'ibernazione e incoraggiare la crescita. La changeling pianta un seme di Glamour e poi osserva mentre mette radice e risveglia il soggetto del cantrip.  

Un sidhe di corte si assicura che il raccolto del suo signore cresca questa stagione. Una enorme chimera riposa nel Dreaming Vicino, ma il satiro deve svegliarla e implorare il suo aiuto. Dopo aver osservato l'autore che fa fatica a scrivere, una troll servizievole pianta un seme nella sua mente che potrebbe diventare la prossima opera magna della sua generazione.  

**Sistema**: *Risveglio* dona nuova energia al soggetto, determinato dal Reame. Tutto ciò che è quiescente o congelato ritornerà; tutto ciò che è desolato o vuoto ritorna ad essere dimora di una nuova scintilla vitale. L'effetto specifico dipende interamente dal Reame usato e dal contesto quando viene lanciato, ma la funzione primaria di *Risveglio* è di risvegliare ciò che è inerte. Il numero di successi determina quanto è potente l'effetto. Un successo basta a far partire una vecchia macchina lasciata ad arrugginirsi in un garage abbandonato, mentre cinque possono essere abbastanza a contrastare gli effetti di *Stasi* (Vedi **Inverno**).  

**Tipo**: Chimerico o Wyrd (dipende dal soggetto).  

## ⦿⦿ Reclamo del verde

Tutto proviene dalla terra, e tutto vi ritornerà. Col tempo la natura reclama ogni cosa, e con un po' di Glamour il changeling che lancia *Reclamo del verde* può velocizzare il processo. Utile come sfoggi di potere e per causare distrazioni, le piante e il fogliame che coprono il soggetto continuano a crescere e seppellire per un'intera scena.  

Un satiro fa crescere un giardino nel mezzo del suo appartamento per impressionare e incantare un mortale. Accorgendosi di essere seguito, il duca crea delle liane e degli alberi per coprire e disabilitare la macchina che lo segue. In uno strano corso di eventi, la sluagh richiama un pergolato di alberi per bloccare i raggi del sole e salvare il vampiro che è stato sorpreso dal sole all'esterno.  

**Sistema**: Il soggetto del cantrip determinato dal Reame diventa il centro di un'esplosiva crescita di piante. Anche se non esiste niente di naturale nelle vicinanze, cresceranno dal terreno o vicino al soggetto radici, fiori, alberi, e liane, fino a ricoprirne la superficie. Il fogliame dura per una scena, dopo la quale avvizzisce e scompare gradualmente.  

**Tipo**: Wyrd  

# ⦿⦿⦿ Pozzo della vita

Leggende sull'acqua della vita, su pozzi magici o di elisir che guariscono ferite o donano vita eterna appaiono nella maggior parte delle culture nelle varie epoche. Questo cantrip di Primavera non dona nuova gioventù o l'immortalità, ma infonde il soggetto di Glamour che guarisce chiunque sia vicino o in contatto con il cantrip. 

Il clurichaun che guarda due suoi amici sfidarsi a duello si mette in mezzo e li guarisce entrambi delle loro ferite. Disperata per le vite perse da entrambe le fazioni la cavaliere troll rende la pioggia in grado di guarire le ferite dei feriti sul campo di battaglia. Sperando di aiutare un dottore stanco un pooka lo rende il soggetto di guarigione quando incomincia i suoi giri all'ospedale. Dopo essere caduti in un'imboscata un redcap offre la carne e il sangue del nemico sconfitto per guarire la sua motley.  

**Sistema**: Il Reame determina la fonte di guarigione ad area. Anche semplicemente stare in prossimità del soggetto di *Pozzo della vita* rigenera una ferita contundente o letale per scena. Toccando il soggetto del cantrip guarisce un contundente o un letale per turno. Consumare tutto o parte del focus del cantrip guarisce tutti i danni contundenti e letali così come un aggravato. Spendere molto tempo in presenza di *Pozzo della vita* può anche guarire infezioni, battere veleni, e ridurre la serietà di malattie. Gli effetti di guarigione del cantrip non fanno distinzione tra amici o nemici e guarisce chiunque sia nelle vicinanze.  

Il numero di successi determina la durata:  

| Successi   | Durata        |
|:-----------|:--------------|
| 1 successo | Un minuto     |
| 2 successi | Un'ora        |
| 3 successi | Una scena     |
| 4 successi | Un giorno     |
| 5 successi | Una settimana |  

Per esempio, una boggan lancia il cantrip *Pozzo della vita* sullo spezzatino che sta cucinando usando Natura. Quando i suoi amici entrano barcollando dalla porta, feriti e stanchi dalla loro ultima avventura, insiste che si siedano un momento a mangiare il cibo fatto in casa. Il giocatore del boggan aveva ottenuto tre successi per il cantrip, il che significa che chiunque mangi una porzione dello spezzatino durante la scena corrente si riprenderà da tutte le ferite contundenti e letali, così come guarirà una ferita aggravata.  

**Tipo**: Wyrd
