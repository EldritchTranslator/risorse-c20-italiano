# I Reami

Prese da sole, le Arti dei Kithain sono potenti ma rudimentali, grandi tempeste di energia potenziale che non può essere sottomessa o diretta nel mondo. E' solo tramite i Reami che i changeling sono in grado di padroneggiare la vecchia magia del Dreaming, o per sfruttare ogni uso del Glamour che non siano i miracoli più semplici o innati.  

Come tutto ciò che è del Dreaming, ci sono storie contraddicenti sull'origine dei Reami. I sidhe parlano dei Tuatha de Danaan che hanno preso i grandi strumenti che hanno usato per forgiare gli elementi del Mondo dell'Autunno e del Dreaming stesso, e hanno dato un nome a ciascuno. I nocker e i boggan parlano di astuti contratti firmati all'alba dei tempi con la sostanza che compone il mondo stesso. Alcuni eshu parlano di divinità distanti che giocano ai dadi per controllare questo o quell'angolo di realtà, e come alcuni hanno tramandato l'autorità su di essi ai loro figli prediletti, e come quelli più disprezzati ne hanno rubati altri. I pooka dicono semplicemente che la magia può essere sempre solo il matrimonio di aspirazione e esperienza - ciò che sogni e ciò che sai - e che il Glamour, e la vita stessa, sono inutili senza i due.  

Alla fine, il risultato vero è questo: le Arti devono sempre essere combinati con uno o più Reami che descrivono cosa può fare l'Arte. Semplicemente, i Reami di Fata e Attore permettono ai cantrip di potenziare, attaccare, o incantare persone (o cose tipo persone, nel caso di chimere), mentre i Reami di Prop e Natura per lo più permettono di incantare oggetti (e talvolta animali). Casi particolari esistono, ovviamente, ma queste sono le regole generali e i quattro Reami maggiori che ogni changeling trova almeno un po' familiari. I più esoterici sono i Reami supplementari di Scena e Tempo, che non possono essere mai usati da soli, ma che rinforzano i cantrip diretti a Fata, Attore, Natura, o Prop.  

I mistici Kithain più dedicati espandono la loro padronanza sui Reami tramite pratica, immaginazione, e semplicemente vivendo. Per ottenere più comprensione su Attore uno deve passare il suo tempo tra la gente, pensando a loro, parlandoci, osservandole, e capendo cosa le caratterizza; per ottenere perfezione nel Reame di Natura uno deve passare del tempo in essa, e così via.  

I Reami hanno un punteggio in pallini, e ciascuno dona un dominio sempre maggiore su ciò che è governato dal Reame. Per usare un cantrip sul soggetto desiderato il changeling normalmente dovrà aver già comprato il Reame necessario fino al punteggio che meglio descrive il suo obiettivo. Tuttavia non è tutto perduto se le manca il punteggio necessario - la changeling può impastare assieme immaginazione, Glamour, aspirazione, e volontà per far piegare la magia al suo volere. I giocatori possono lanciare un cantrip con punteggi di Reame che non possiedono spendendo un punto Glamour per 'livello' mancante.  

Il risultato tutto assieme in gioco è che quando si lancia un cantrip il giocatore lancia una riserva di dadi pari al livello dell'Arte usata + il punteggio totale più basso tra i Reami primari usati. Tempo e Scena non cambiano mai il numero della riserva.  

# Attore  

Questo Reame dà potere sulla gente del Mondo d'Autunno. Il suo ambito comprende la gente normale, ma anche gli incantati, i Kinain, maghi, e anche i Prodighi come vampiri e licantropi (ma non i Kithain e i loro pari).  

## ⦿ Vero amico

La rudimentale iniziazione in questo Reame dà potere su un amico o un confidente che si conosce bene - qualcuno con cui il changeling ha passato tanto tempo, di cui si conoscono gli interessi e i passatempi e le aspirazioni, e che si fida di lui e a cui piace.  

Esempi: I tuoi amici. Il tuo partner. Tuo fratello. I tuoi figli. Alcuni pazienti di un terapista.  

## ⦿⦿ Contatti personali

Una comprensione iniziale del Reame di Attore permette alla changeling di bersagliare con cantrip coloro che ha incontrato personalmente, con cui ha avuto una breve conversazione, e di cui conosce il nome. In passato la gente era cauta a dare il proprio nome a sconosciuti, perché erano potenti nelle mani delle fate - ma il Mondo d'Autunno ha dimenticato la sua paura delle fate, e i nomi sono semplici da ottenere.  

Esempi: Il tuo capo. I tuoi colleghi. I tuoi vicini. Il bullo che ti infastidisce a scuola. Il barista al tuo bar preferito.  

## ⦿⦿⦿ Facce familiari

Gli adepti di questo Reame possono intessere i loro cantrip su chiunque loro riconoscano basandosi su un contesto preesistente - il changeling non ha più bisogno del nome. Non serve che una persona non sia più del "tizio che guida il camioncino del gelato," "quel poliziotto che mi ha multato settimana scorsa," o "la mamma di Stefi."  

Esempi: I partecipanti di un raduno scolastico. Il giornalista del TG locale. I soliti al tuo bar preferito. Il criminale di cui hai sentito parlare in TV. L'autista del bus che prendi per andare a lavoro il mattino. I ragazzini che se ne stanno sempre all'angolo.  

## ⦿⦿⦿⦿ Nemico acerrimo

Uno dei preferiti tra i redcap di tutto il mondo, il changeling ora può usare le sue Arti contro chiunque si ponga come un antagonista, anche se non ci si è mai incontrati prima. Un antagonista è qualcuno che cerca di intrappolare, attaccare, sminuire, ferire, umiliare, o far fallire il changeling.  

Esempi: Una guardia di sicurezza del posto dove ti stai infiltrando. Un ladro. Un vampiro che ti attacca in un club. Il bimbo che sta andando a fare la spia alla maestra. Il ragazzo che non accetta no come risposta al bar. Lo stronzo che ti ha tagliato la strada e mandato a quel paese.  

## ⦿⦿⦿⦿⦿ Completo sconosciuto

Raggiungere la perfezione nel Reame di Attore conferisce al changeling potere anche su perfetti sconosciuti, basta avere una vaga idea su chi si sta lanciando il cantrip - non può comunque tirare alla cieca, "chiunque si sia intrufolato in casa mia" non funzionerà.  

Esempi: il tizio che sta aspettando l'autobus. Quello che è entrato nell'ascensore con te. La donna con quel neo strano. L'uomo con l'impermeabile giallo. Il ragazzino che lavora al drive-through.  

# Fae

Questo Reame dà potere sugli oggetti e i figli del Dreaming - i Kithain e i loro cugini più strani. Le sue vette più alte danno potere sui misteri strani e incomprensibili del mondo, dato che alla fin fine anche questi sono doni del Dreaming.  

Nota bene: questo Reame è relativo ed è presentato dalla prospettiva dei Kithain, che in genere sono i protagonisti di Changeling: il Dreaming, ma non sono i soli changeling del mondo. Quando è usato per esempio dalle Menehune hawaiane il primo pallino del Reame ha effetto sui kith comuni come hana e kokua, mentre il secondo rende efficaci i cantrip sui kith nobili ali'i e kahuna. A un Menehune per interagire con un troll, sidhe, o redcap servirà Fae ⦿⦿⦿⦿, dato che i Kithain non hawaiani sono alieni alla sua identità nel Dreaming.  

## ⦿ Popolano cordiale 

Un changeling iniziato in questo Reame incomincia come prima cosa a poter lanciare cantrip sugli umili popolani del mondo fatato.  

Esempi: La maggior parte dei Kithain non sidhe, i sidhe autunnali senza titoli.  

## ⦿⦿ Nobile altezzoso

Migliorando la maestria nel Reame di Fae si riesce a influenzare con i cantrip la nobiltà dei Kithain, un fatto che causa gran costernazione tra i poplani militanti - è difficile tenere su il morale quando il Dreaming stesso sembra sostenere la divisione tra classi e poteri. Questo stadio comprende anche i kith popolani che hanno ottenuto un titolo.  

Esempi: Sidhe arcadiani, cavalieri troll, oba.  

## ⦿⦿⦿ Chimera millefacce

Coloro che hanno ottenuto notevole abilità nell'uso del Reame di Fae eventualmente imparano a dirigere il loro potere verso le chimere, che include sia creature chimeriche sia oggetti completamente chimerici ma non la voile di un changeling, dato che i suoi abiti sono considerati parte di lei dalle strane regole del Dreaming.  

Esempi: I nervosa, i tuoi amici immaginari, la maggior parte delle creazioni dei nocker.  

## ⦿⦿⦿⦿ Gallain elusivi  

I più potenti adepti del Reame di Fae possono bersagliare quelle strane fate distinte dai Kithain dall'imperscrutabile volontà del Dreaming. Solitamente questa categoria comprende le Nunnehi, Menehune, Adhene, Inanimae, Thallain, e tutti gli altri bizzarri abitanti del Dreaming. Include anche ogni altro essere strano e incorporeo che può incontrare un changeling, come spiriti e fantasmi.  

Esempi: Goblin, kachina, bambini dell'acqua, hana, fantasmi, naraka, Hsien.  

## ⦿⦿⦿⦿⦿ Gran signore del Glamour 

I master del Reame di Fae possono interagire con il loro potere direttamente su ricettacoli di Glamour vivo: cantrip, Tesori, freehold, dross, trod, e così via.  

Esempi: Caliburn, un trod chiuso, il balefire di un freehold.  

# Natura

Questo Reame comprende le forse pure e fantastiche della natura. E' definito da una comprensione dei fenomeni e delle sostanze naturali classica e olistica, non una clinica.  

## ⦿ Elemento di base  

Il changeling può dirigere un cantrip a manifestazioni ben definite dei quattro classici elementi (aria terra, acqua e fuoco.) Queste manifestazioni devono essere abbastanza dirette e inorganiche. Dato che è difficile quantificare manifestazioni discrete di aria, questo elemento spesso richiede anche il Reame di Scena.  

Esempi: una pozzanghera, una roccia, un fuoco da campo, il terriccio di una tomba, l'acqua in una vasca da bagno.  

## ⦿⦿ Materiale grezzo 

Il changeling può influenzare materiali non vivi ma organici come legna, carta, corda, canapa, e così via.  

Esempi: un pensile in legno, una staccionata in legno, un foglio di carta, una canna, la linea di ormeggio di una barchetta, una bistecca.  

## ⦿⦿⦿ Foresta rigogliosa

In questo livello di iniziazione una changeling può ora bersagliare con i suoi cantrip piante vive.  

Esempi: una fioriera, un cactus, una quercia imponente, delle liane kudzu, una mela appena colta, un salice piangente.  

## ⦿⦿⦿⦿ Animale selvatico  

Gli adepti del Reame di Natura hanno potere sugli animali vivi, grandi e piccoli. Persone trasformate in animali (succede!) sono invece governati dal Reame che riflette la loro forma base (in genere Attore, o per i pooka, Fae), così come i Prodighi come i licantropi che si possono trasformare liberamente tra le loro forme umane e bestiali.  

Esempi: il tuo cane, un gatto randagio, le tigri allo zoo, il corvo seduto sul tuo tetto, il pesce rosso unico testimone di un omicidio.  

## ⦿⦿⦿⦿⦿ Fenomeni naturali

La maestria totale di Natura dona al changeling l'abilità di bersagliare i fenomeni naturali: il tempo atmosferico, eruzioni vulcaniche, terremoti, e simili.  

Esempi: un banco di nebbia, una nuvola tempestosa, una sorgente geotermica.  

# Prop

Prop è il Reame che governa oggetti di ogni genere, dal coltello da cucina al telescopio. Sono oggetti lavorati che non rientrano nel Reame di Natura, il che include metalli lavorati, plastiche, e materiali compositi. In nessuna circostanza Prop ha effetto su oggetti di ferro freddo.  

## ⦿ Vestito ornato

Il changeling può bersagliare ciò che viene comunemente indossato o che in questo momento si sta usando come vestito o accessorio.  

Esempi: un vestito, una camicia, dei gioielli, tatuaggi, trucchi, un lucchetto usato come orecchino, il parrucchino del tuo capo.  

## ⦿⦿ Oggetto creato

Il Kithain ora è in grado di incantare oggetti che non usano elettricità e che non hanno parti semoventi. 

Esempi: una mazza, un coltello, una spada, un randello, un cacciavite, una sega, un tavolino in vetro, una tazza, un materasso, una moneta fortunata.  

## ⦿⦿⦿ Oggetto meccanico

La maestria che il changeling ha in Prop cresce per comprendere oggetti con parti mobili che non richiedono elettricità o carburante.  

Esempi: una pistola, uno skateboard, una bicicletta, una porta, un lucchetto a combinazione, una action figure, un'altalena.  

## ⦿⦿⦿⦿ Macchinari complessi

Ai livelli alti del Reame di Prop il changeling ottiene l'abilità di stregare macchinari che richiedono carburante o elettricità se sono abbastanza semplici da spiegare, usare, e comprendere. 

Esempi: un tostapane, una sega elettrica, una macchina, una stampante, un taser, un forno, un telefono, una lampada.  

## ⦿⦿⦿⦿⦿ Artefatto arcano

All'apice del Reame di Prop il changeling scopre i segreti di usare il Glamour anche sui macchinari più complessi - quelli di cui non si riesce a capire funzione o funzionamento, o che dipendono da circuiti delicati e complessi. 

Esempi: una macchina a raggi x, una tv, un iPod, uno smartphone, un computer.  

# Scena

Scena è uno dei due Reami modificatori. Non può essere usato per determinare il bersaglio di un'Arte da solo, ma deve essere usato insieme a Attore, Fae, Natura, o Prop. Scena espande gli effetti del Reame che modifica fino a comprendere tanti quanti soggetti il changeling desidera nella zona descritta - per esempio, se Scena viene usato con Attore ⦿⦿⦿⦿ il changeling sarà in grado di bersagliare tutti i nemici del changeling nell'area; se è usato con Prop ⦿⦿⦿⦿ allora può incantare tutte le macchine in un parcheggio. Usare Scena aumenta sempre la difficoltà del cantrip di 1.  

## ⦿ La camera

Il primo dominio del Reame di Scena è la Camera, che permette al changeling di bersagliare tutti i soggetti in un'area piccola, separata, e chiusa. 

Esempi: una tana, un armadio, un garage, una camera da letto, un baracchino.  

## ⦿⦿ Il cottage

Il secondo dominio di Scena comprende un piccolo edificio contiguo, il che permette ai Kithain di lanciare un cantrip su tutti i soggetti al suo interno.  

Esempi: una roulotte, una casa a un piano, una cabina nei boschi, un rifugio antibomba.  

## ⦿⦿⦿ La via solitaria
Gli Adepti di Scena possono lanciare un cantrip su un'intera via o strada, finché l'occhio vede, e tutto ciò che è nei dintorni immediati (come giardini o il marciapiede, ma non dentro agli edifici.)  

Esempi: una solitaria strada di campagna, un quartiere,una via suburbana, un sentiero di montagna, un'autostrada.  

## ⦿⦿⦿⦿ La valle

Il changeling può lanciare un cantrip su tutti i soggetti in un luogo all'esterno che è separato e ben definito. Chiunque sia all'interno di edifici è esente dagli effetti.  

Esempi: un parco, un lago, una foresta, una collina.  

## ⦿⦿⦿⦿⦿ Il castello

I più grandi effetti di Scena possono amplificare un cantrip perché abbia effetto su tutti i soggetti all'interno di un'enorme struttura o un insieme di edifici più piccoli che possono essere compresi sotto uno stesso nome.  

Esempi: un castello, un palazzo di uffici, un campus universitario, un centro commerciale, un hotel.  

# Tempo 

Tempo è uno dei due Reami modificatori. Non può essere usato per determinare il bersaglio di un'Arte da solo, ma deve essere usato insieme a Attore, Fae, Natura, o Prop. Tempo permette al changeling di manipolare un cantrip in vario modo, caricando il Glamour nel tempo in permutazioni sempre più complesse. Usare Tempo aumenta sempre la difficoltà del cantrip di 1.   

## ⦿ Triplo

La durata del cantrip è triplicata.

## ⦿⦿ Sabbie sospese

L'effetto del cantrip è ritardato e si attiverà in un momento a scelta del giocatore (scelto al momento del lancio del cantrip) fino a un anno e un giorno nel futuro.  

## ⦿⦿⦿ Innesco fatuo

Al posto di essere attivato in un secondo momento predeterminato il cantrip può essere fatto scattare con un'azione predeterminata scelta dal giocatore. Esempi includono "la prossima volta che un Kithain passa per quella porta", "la prossima volta che Bill lo Sluagh attraversa la porta", o "la prossima volta che la porta si apre." Il personaggio deve usare i Reami adatti per il soggetto del trigger.  

## ⦿⦿⦿⦿ Echi brillanti 

Una volta che il cantrip finisce si riattiva automaticamente una seconda volta. La seconda attivazione applica gli effetti di un unico successo, senza contare quanti fossero gli originali. Se il primo lancio fallisce fallisce anche l'eco.  

## ⦿⦿⦿⦿⦿ Rinnovo glorioso  

Il cantrip diventa stagionale e si riattiva dopo un periodo di letargo. Le circostanze specifiche per la riattivazione sono indicate dal giocatore ma devono comprendere un evento importante (come un equinozio, un'eclissi, un compleanno, ecc.) e la pausa tra le attivazioni deve essere notevolmente più lunga della durata del cantrip.  



