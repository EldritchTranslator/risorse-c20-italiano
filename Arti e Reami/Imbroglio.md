# Imbroglio

I praticanti di Imbroglio intrecciano e tessono il Glamour, ben sapendo che le Nebbie li seguiranno per celare la magia dal resto del mondo. I borghesi furono i primi a imbrigliare le Nebbie per alterare percezione e memoria, e considerano l'uso di quest'Arte come un piccolo atto di ribellione verso la forza che, in genere, limita i loro poteri. È probabilmente a causa di queste origini che l'Imbroglio a lungo è stata considerata un'Arte adatta solo a borghesi. Conoscere e usare quest'Arte ancora oggi porta uno stigma nelle corti governate dai nobili più vecchi.  

## Scatenare l'Imbroglio

L'Imbroglio incanalato nel Glamour puro piega la percezione, riscrive la memoria, e rende indiscutibili fantasia e follia. Esempi di ordini per scatenare l'Imbroglio includono "nascondi questa casa dai nostri nemici", "fa' che il mondo dimentichi questo giorno", o "ciò che è stato ritrovato verrà perso nuovamente".  

## I bunk

I bunk di Imbroglio usano spesso la voce di chi li lancia, travestimenti, e menzogne. Alcuni esempi includono: insistere che gli amici chiamino la changeling con un nome diverso per un giorno; travestirsi da dottore e curare pazienti; ripetere un segreto tre volte di fronte a una folla; o bruciare una fotografia.  

# ⦿ Illusione ottica

Illusione ottica, una sottile manipolazione di Glamour per confondere i sensi, crea malintesi e errori. Un pooka che organizza una truffa di rapimenti al telefono ha la voce della madre del bersaglio. Una eshu perseguitata da un cacciatore pazzo entra in un mercato e si fa perdere nella folla. Un sidhe derelitto passa una banconota da un dollaro per una da cento, così che si possa permettere di cenare.  

**Sistema**: *Illusione ottica* ha l'effetto di cambiare come viene sentito o visto il bersaglio da chi lo percepisce secondo i desideri del giocatore, ma non regge a un esame prolungato. Il changeling che invoca *Illusione ottica* usa il Reame per stabilire che cosa viene cambiato o alterato con l'illusione. Ogni successo nel cantrip mantiene l'inganno per un turno. Un personaggio che spende più di un turno a prestare attenzione al soggetto può lanciare Percezione + Occulto (difficoltà 8) per vedere attraverso l'inganno. Questo cantrip non può essere usato per intrecciare illusioni complesse; se non si può ragionevolmente scambiare il soggetto dell'Arte per ciò che è davvero, probabilmente è un'illusione troppo elaborata per *Illusione ottica*.  

*Illusione ottica* è considerata chimerica anche quando usata su soggetti mondani perché i suoi effetti sono sottili e non reggono un esame prolungato.  

**Tipo**: Chimerico  

# ⦿⦿ Occhi velati

Se Illusione ottica fa scambiare un soggetto per un altro, *Occhi velati* sfrutta le Nebbie per farlo diventare istantaneamente dimenticabile. Una Kithain che indossa abiti da corte può passeggiare in una folla di mortali senza essere notata, l'ornato spadone di un troll pende al suo fianco, ignorata anche mentre entra in una banca, e i nemici della changeling non notano le nubi temporalesche che viaggiano in cielo verso la loro casa. Il bersaglio non diventa effettivamente invisibile, ma viene solo trascurato. I changeling possono usare Occhi velati in modo dannoso, velando macchine in corsa e nemici incombenti fino a quando non è troppo tardi.  

**Sistema**: Il Reame determina ciò che verrà ignorato, ma si possono usare Reami in più per creare eccezioni all'effetto. Per esempio usando Fata e Natura può permettere di nascondersi con Occhi velati, ma permettere ad animali di percepirla comunque. Il numero di successi determina la durata:  

| Successi   | Durata    |
|:-----------|:----------|
| 1 successo | Un turno  |
| 2 successi | Un minuto |
| 3 successi | Un'ora    |
| 4 successi | Una scena |
| 5 successi | Un giorno |  

I changeling possono opporre questo incantesimo con una [resisted action] azione di resistenza usando Percezione + Kenning [Perifrasi]  (difficoltà 8), ma devono stare già cercando il soggetto celato o qualcosa di nascosto. Altre creature supernaturali hanno la stessa possibilità di vedere attraverso l'effetto se hanno sensi supernaturali o un tipo di intuizione mistica.  

**Tipo**: Chimerico o Wyrd in base al soggetto.  

# ⦿⦿⦿ Logica dei sogni

Connessioni slegate e illogiche prosperano nel Dreaming, e i changeling esperti in Imbroglio si avvantaggiano di questa stranezza della logica dei sogni per confondere e manipolare. Quando la mente del bersaglio viene avvolta dal Glamour e successivamente dalle Nebbie, diviene confusa e non mette in dubbio frasi o comandi che, di solito, non avrebbero senso. Eshu in segreto mandano messaggi e pacchi con corrieri mortali confusi. La troll guardiana dello zoo doma animali a cui nessun altro si può avvicinare in sicurezza.  

**Sistema**: In Logica dei sogni il Reame determina il bersaglio. Dopo aver lanciato con successo il cantrip, il changeling impone uno stato mentale confuso e suggestionabile al soggetto, causando un aumento di difficoltà di 3 a tutte le azioni Mentali o Sociali per la durata. I soggetti inoltre diventa altamente suggestionabile al volere del changeling, accettando azioni e idee che normalmente non avrebbero senso o a cui il soggetto si opporrebbe.  

Ogni volta che il personaggio cerca di manipolare o comandare il soggetto, il giocatore o il Storyteller che lo comanda può resistere lanciando Volontà (difficoltà 8) e ottenendo almeno il numero di successi ottenuti al lancio del cantrip. I giocatori con un personaggio affetto dal cantrip possono spendere un punto di Volontà per superare l'effetto se il changeling propone qualcosa che urta la coscienza del personaggio o lo mette in pericolo mortale. La durata di Logica dei sogni dipende dal numero di successi ottenuti al lancio:  

| Successi   | Durata    |
|:-----------|:----------|
| 1 successo | Un turno  |
| 2 successi | Un minuto |
| 3 successi | Un'ora    |
| 4 successi | Una scena |
| 5 successi | Un giorno |  

**Tipo**: Chimerico  

# ⦿⦿⦿⦿ Mente velata

Leggende e miti dipingono scene fantastiche - e ben meritate - di fate che rubano le memorie dei mortali. Andando oltre mera vista o udito, la changeling avvolge il bersaglio del cantrip di Glamour e delle Nebbie che lo accompagnano per cancellarlo temporaneamente dalla memoria. L'amante che ha disdegnato un Kithain potrebbe trovare la sua famiglia che la osserva confusa quando torna a casa per una vacanza, o l'avversario del changeling potrebbe dimenticarsi di sfoderare la spada durante il loro duello.  

**Sistema**: Il Reame determina cosa viene dimenticato, e si possono usare più Reami per creare eccezioni. Un personaggio che usa Mente velata per farsi dimenticare abbastanza a lungo da sfuggire ai suoi nemici può aggiungere Fata o Attore per far sì che la sua motley non la tratti come una sconosciuta. Il numero di successi determina la durata: 

| Successi   | Durata        |
|:-----------|:--------------|
| 1 successo | Un'ora        |
| 2 successi | Una scena     |
| 3 successi | Un giorno     |
| 4 successi | Una settimana |
| 5 successi | Un mese       |  

I changeling possono sciogliere liberamente gli effetti di Mente velata in qualunque momento durante la sua durata. Come con Occhi velati, i changeling e altri esseri sovrannaturali possono cercare di resistere a questa Arte se hanno ragione di cercare di ricordare il soggetto.  

**Tipo**: Chimerico o Wyrd

# ⦿⦿⦿⦿⦿ Perso nelle Nebbie

Che c'è di peggio di non essere in grado di poter credere ai propri sensi, essere invisibile, o essere dimenticato? I maestri di Imbroglio adoperano la manipolazione estrema delle Nebbie per togliere a un soggetto la sua identità. Il bersaglio del cantrip non solo si dimentica chi sia, ma il changeling può anche adoperare la sua conoscenza in altri Reami per fargli credere di essere qualcosa di completamente diverso. Il rivale della nocker incomincia a comportarsi come un cane mentre presenta una nuova invenzione. Il vampiro che terrorizza una motley locale si sveglia senza la memoria del suo status di nonmorto e va nel panico quando esce al sole e le si brucia la pelle. Un clurichaun fa credere a un mortale di essere una nuvola di pioggia per creare arte performativa istantanea.  

**Sistema**: Come con Logica dei sogni il Reame determina il soggetto, ma aggiungendone altri la changeling può definire l'illusione inflitta. Oltre alla loro normale funzione di modificatori i Reami, compresi quelli di Scena e Tempo, permettono alla Kithain di costruire un luogo o un tempo diversi negli effetti. Per esempi usando Scena il personaggio può scegliere di far mantenere l'identità al bersaglio, ma fargli credere di essere in prigione. Allo stesso modo l'uso di Tempo può trasportare il soggetto nel passato o in un futuro immaginario, almeno nella sua testa.  

Quando il personaggio lancia il cantrip, chi controlla il bersaglio deve lanciare Percezione + Kenning (difficoltà 9) per determinare se si accorge dell'invasione mentale. Se ottiene almeno un successo il personaggio può resistere agli effetti lanciando ogni turno un tiro di Volontà (difficoltà 8) o per l'intera scena spendendo un punto Volontà. Il numero di successi determina la durata:  

| Successi   | Durata        |
|:-----------|:--------------|
| 1 successo | Un'ora        |
| 2 successi | Una scena     |
| 3 successi | Un giorno     |
| 4 successi | Una settimana |
| 5 successi | Un mese       |  

**Tipo**: Chimerico o Wyrd