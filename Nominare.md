# Nominare  

I nomi hanno potere, e pochi sono così consapevoli del potere dei titoli dei Kithain. Scoprire il Vero Nome dona autorità sulla fata, ma quelli che ricercano la comprensione dei cantrip di Nominare possono rivelare verità nascoste, far avviare gli altri per percorsi eroici o pericolosi, e persino cambiare qualcuno o qualcosa nel suo punto più fondamentale iscrivendo un nuovo nome nel libro del Dreaming.  

## Scatenare Nominare  

Lo studio di Nominare inizia rivelando ciò che è nascosto e finisce con imporre il proprio volere tramite titoli e definizioni. Nominare Scatenato dona incredibile potere nella voce e negli occhi del changeling che è abbastanza coraggioso o folle da invocarlo con Glamour grezzo. Scatenare Nominare può rivelare segreti o qualcosa di nascosto, dare nuovo potere temporaneamente al changeling, o rimodellare un pezzettino di realtà secondo i suoi desideri.  

## I bunk di Nominare

I cantrip di Nominare in genere si svolgono con meticolosi rituali, ma possono anche concentrarsi su giochi di parole, canzoni, e scritti. Esempi di bunk sono: scrivere un romanzo per poi bruciarne l'unica copia, ripetere tre volte il nome completo di qualcuno in sua presenza, scriversi rune di sangue sulla pelle, elencare il nome di tutte le ossa del corpo, o urlare il nome dei sette nani in sette lingue diverse.  

# ⦿ Tra le righe

Il discernimento è la prima lezione delle magie del Nominare. Fino a quando il changeling non può capire il vero messaggio di qualunque cosa sia detto o scritto non potrà mai capire la conoscenza segreta nascosta nei Veri Nomi. Uno non direbbe che è potente, ma *Tra le righe* dona al Kithain la capacità di comprendere ogni lingua o il vero significato di qualunque cosa veda o senta.  

Un eshu decifra l'antico monito su una maledizione di un guardiano scritta al di fuori di una caverna prima di avventurarcisi. Una clurichaun comprende una richiesta di aiuto in una lingua mai sentita prima. Una sidhe costruisce senza fatica una scatola puzzle che contiene un indizio su dove sia il suo re scomparso.  

**Sistema**: Il Reame detta la fonte del messaggio. Il changeling usa Prop per leggere un libro scritto in codice, Attore per capire qualcuno che parla in una lingua straniera, Natura per capire il messaggio portato da uccellini, o Fata per sbrogliare un indovinello offerto da un'antica chimera. Basta un successo per capire un codice scritto o una lingua straniera, ma ogni successo extra aggiunge un dado alla riserva di dadi per tiri contrastati volti a rivelare la verità o per scoprire menzogne per l'intera scena.  

**Tipo**: Chimerico  

## ⦿⦿ Soprannome

Prima che un changeling sviluppi il talento e il discernimento necessari per scoprire i Veri Nomi impara ad applicare un'etichetta più superficiale su qualcuno o qualcosa. L'effetto svanisce con il tempo, ma l'identità del bersaglio cambia e si piega per assecondare il soprannome scelto dal changeling. Mentre il cantrip ha effetto chiunque lo circondo lo vede sotto l'ottica del *Soprannome*.  

Un nocker chiama la suocera "facocero" e la poveretta si mette a sbuffare quando ride. Un piskey, piccato verso una sidhe arrogante che le ha fregato la ragazza, chiama la sua ex "trampoli", facendo sì che gli altri vedano le sue belle gambe lunghe come troppo lunghe e comiche.  

**Sistema**: Il Reame determina a cosa possa essere assegnato il *Soprannome*. Per la durata del cantrip gli altri (persino gli sonosciuti) senza accorgersene si riferiscono al bersaglio per il nome assegnato. Se il soggetto è un oggetto inanimato questo cambia per assecondare lo spirito del soprannome. Una macchina chiamata "rottame" non si avvia facilmente e dà problemi per strada. Una pistola stupenda chiamata "sparanoccioline" spara dei proiettili che neanche ti graffiano. Chiamare una strada "Vicolo Omicidi" attirerà persone che vogliono fare affari loschi e che cercano scontri violenti.  

Se viene applicato a un changeling, un mortale, o a un'altra creatura senziente, il bersaglio non può recuperare Volontà almeno che non agisca secondo il *Soprannome*. Il numero di successi determina la durata:  

| Successi   | Durata        |
|:-----------|:--------------|
| 1 successo | Una scena     |
| 2 successi | Un giorno     |
| 3 successi | Una settimana |
| 4 successi | Un mese       |
| 5 successi | Un anno       |  

**Tipo**: Wyrd